ANNo 1112 12

Quodam etiam tempore, dum novum >genus quaestus nova adinventione
machinaretur, quandam imaginem s. Mariae (stupet animus dicere) in medium
multitudinis iussit afferri, et accedens manumque imaginis manu contingens
sub typo illius s. Mariam sibi desponsavit. Sacramentum et solennia illa despon-
sationis verba, ut vulgo fieri solet, universa sacrilego ore proferens: u En, inquit,
dilectissimi, virginem Mariam mihi desponsavi; vos sponsalia et sumptus ad
nuptias exhibete. n Exponens duos loculos, unum a dextris, alium a sinistris
imaginis: α Huc. inquit, offerant viri, illuc mulieres3 viderim nunc, utrius sexus
maior circa me et sponsam meam ferveat caritas. „ Et ecce cum muneribus et
oblationibus certatim ruit insanissimus populus. Mulieres inaures et monilia
iaciebant3 et sic non sine insanissimo sacrilegio infinitam contraxit pecuniam.
Sed et faber ferrarius quidam, nomine Manasses, quem cum scelerato homine
etiam avobis detentum audivimus, exemplo nequissimi magistri fraternitatem
quandam, quam Gilda vulgo appellant, instituerat3 in qua duodecim viros in figura
duodecim apostolorum et unam tantum feminam in figura B. Mariae constituit 3
quae, ut ferunt, per singulos illorum duodecim circumducebatur, et ad iniuriam
sacrosanctae Virginis nefaria turpitudine, quasi ad confirmationem fraternitatis,
singulis miscebatur.

Presbyter etiam quidam, Everwacherus nominea sacerdotali dignitate aposta-
tans nefandi hominis magisterio adhaesit3 qui et illum Romam prosecutus, mari-
tima loca, quartam scilicet partem episcopatus nostri, Teruwanensi episcopio regni
Franciae auctoritate domini papae atterminare conatus est3 quem etiam a
sanctitate vestra detentum audivimus et gavisi sumus. Idem presbyter, per omnia
Tanchelmi assertor. decimas fratrum ecclesiae s. Petri invasit, presbyterum
ipsorum armata manu ab altari et ecclesia eiecit.

Infinita sunt, domine, illorum scelera, quorum plurima pro epistolari brevitate
suppressimus. Hoc ad summam dixisse sufficiat res divinas in tantum venisse
contemptum, ut reputetur sanctior, cuicumque fuerit ecclesia despectior.

Quia igitur, sancte pater, divina misericordia ecclesiam suam diutius periclitari
non sustinens illos in manus vestras tradidit, rogamus et obsecramus in
Domino, ne qua ratione de manibus vestris elabantur. Qui si elapsi fuerint,
denuntiamus vobis et sine omni ambiguitate attestamur, futuram irrecuperabilem
ecclesiae nostrae iacturam et infinitarum perniciem animarum. Vere, domine,
gravissimum casum ecclesia nostra sustinebit, si quomodo evadere illos conti·
gerit, quorum sermo iuxta Apostolum ut cancer serpit et simplicium animos
blandiendo perimit. Nunc quoque ob hoc ipsum Antichristus noster monachum
mentitus extemplo (l. exemplo) capitis illius, cuius membrum factus est, in
angelum lucis se transfiguravit, ut eo securius illuderet, quo versutius speciem
sanctitatis simulate sumpsisset. Rogamus, domine, ut iusta indignatione movea-
mini adversus detestandos dissipatores ecclesiae. Augustinus: u Quando vult Deus
concitare potestates adversus schismaticos, adversus hereticos, adversus dissipa-
tores ecclesiae, adversus exsufflatores Christi, non mirentur, quia Deus concitat,
ut a Sara verberetur Agar. Cognoscat se Agar, ponat cervicem. revertatur ad
dominam suam-Quid mirantur,quia commoventur potestates christianae adversus
detestandos dissipatores ecclesiae? Ergo non moverentur? Et quomodo redderent
rationem de imperio suo? Pertinet hoc ad reges christianos, ut temporibus suis
pacatam velint matrem suam ecclesiam, unde spiritualiter nati sunt. Legimus
Danielis visiones et gesta prophetica; tres pueri in igne laudaverunt Deum.

2

