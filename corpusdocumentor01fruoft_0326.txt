276 ANNO 1411

locutionibus et praedicationibus meis non aliis terminis quam terminis sacrae
scripturae usus fui. Occultavit enim mihi Aegidius ejus idiomata et eorum signi-
ficata quantum potuit.

vv Item est quaedam antiqua domino delata, quam dictus Aegidius vocavit
Seraphin pluribus audientibus, (quod credo verum per famam), quae palam dixit
quod licet extra matrimonium coitum exercere sine peccato. Ille enim actus est
pure naturalis sicut comedere et bibere. Et tamen illi actus reprobantur et non
isti. Unde satis ista cum aliis miratur de caecitate hominum communiter hoc
consentientium. Hoc si sic dixit, valde male dixit. Quia, licet dicatur: Ubi spiritus,
ibi libertas, tamen Paulus dicit eandem libertatem non fore dandam in occasio-
nem carnis, sed solum in illis actibus exercendam, quos Christus in nobis ope-
ratur.

n Item delatum est domino meo Cameracensi quod est quaedam maritata, quae
non facit differentiam inter virum, sed quemlibet indifferenter admittit suis
tempore et loco et illud est quasi commune inter illos et illas. Istud non credo
totaliter verum. Et si est illa quam aestimo, tunc non est talis, licet in parte
fragilis.

n Item delatus fui domino meo Cameracensi quod nemini ad plenum credo,
nec quae in me sentio, exprimo nisi illis, qui sine Dei timore et conscientiae
scrupulo actu carnalis copulae utuntur. Istud est falsum. Sed hoc potuit ex
verbis Aegidii procedere.

n Item delatus fui eidem quod dixissem omnia facta eorum posse salvari seu
colorari per sacram scripturam, dempto co'i'tu ab ecclesiae damnato. Et ergo
solet movere sibi adhaerentes quod caute haberent se actu illicitae copulae
conjugalis. Istud est falsum. Sed confitentibus mihi dixi quod omnino desisterent
et Aegidium cum ejus loquela refutarent.

n Item delatum est domino meo Cameracensi quod praedicta Seraphin, dum
aliqui loquebantur quod frater wilhelmus compulsus erat revocare articulos
quos praedicavit, respondit quod ipse non revocavit, sed dixit ita: Non dixi, sed
sic, addendo vel subtrahendo et sic transivit impune, unde magis reputabatur
dicta sua confirmare quam revocare. Hic dico quod, sicut conclusum fuit per
reverendissimum dominum Cameracensem, dixi quod nunquam talia praedicavi,
ct si talia praedicassem, male praedicassem.

n Item delatum est domi-no Cameracensi quod illi de praedicta secta omnes
actus suos omnino nepharios referunt ad divinam voluntatem, dicentes Deum
talia velle, non quidem tantum permissiva ipsius voluntate, sed beneplacita et
efficaci. Hic dico quod a nie aliquis nunquam audivit talia. Scio enim quod
quicquid Deus voluntate efficaci illius est actor. Sed malorum actuum, ut sunt
mali, non est auctor. Et per consequens ad voluntatem efficacem non sunt refe-
ribiles, nec cst causa privationis, sed positionis.

n Item delatum est domino meo Cameracensi quod extra muros Bruxellenses
est quaedam turris cujusdam scabini praedicti oppidi, ubi ad celebrandum sua
conventicula conveniunt. Ubi dico quod infra decem annos vel circiter non
interfui talibus conventiculis, licet infra tres annos cum accessi sibi Aegidio
denunciando turpia, quae de eo in villa dicebantur, dicendo sibi quod talia nullo
modo possent sustineri. Immo si congregationem mulierum ibi scivissem, nullo
modo intrassem.

n Item delatum est domino meo praedicto quod dicunt tempus veteris legis

 

