28ss ANNO 1 41 8

occulte pertinaciter quomodobilet laudare vel approbare praesumpserint, eorum-
que receptatores, defensores et fautores quoslibet etiam contemplatione praedic-
torum errorum necnon credentes et adhaerentes eisdem tamquam haereticos
Judicetis et velut haereticos saeculari curiae relinquatis.

Receptatores quoque, fautores et defensores hujusmodi pestiferarum perso-
narum, quae erroribus ipsis crediderint, nec favore aut contemplatione erro-
rum ipsorum, sed forte carnalis amoris causa vel occasione alia hujusmodi
personas pestiferas receptaverint, praeter poenas ab utroque jure talibus inflictas
per judices competentes tanta severitate poenarum in tam enormi scelere ultio·
neni accipiant, quod cedat caeteris crassantibus in exemplum, ut quos Dei timor
a malo non revocat, saltem coerceat severitas disciplinae.

Cum reliquis vero hujusmodi secta damnabili quomodolibet infectis, qui
post competentem monitionem ac frequentem exhortationem, qua pie erga
eos spe correctionis et emendationis ac ad melioris vitae frugem conversionis
usum est, a praedictis erroribus et secta voluerint resipiscere et ad gremium
unitatemque sanctae matris ecclesiae ac fidem catholicam, quae sola salvare
potest, sine qua nulli verae salutis subsidium contingit, plene recognoscere ac
confiteri, justitiae severitas, prout facti poposcerit qualitas, dulcore misericordiae
temperetur. ·

Et nihilominus omnes Christianae et catholicae fidei professores, impe-
ratorem, reges, duces, principes, marchiones, comites, barones, milites, potes-
tates, rectores, consules, proconsules, scabinos, communitates et universitates
regnorum, provinciarum, civitatum, oppidorum, castrorum, villarum, terrarum
aliorumque locorum hujusmodi, necnon caeteros Jurisdictioncm temporalem
exercentes juxta Juris formam et exigentiam, auctoritate apostolica exhortando
moneatis et requiratis, ut de regnis, provinciis, civitatibus, oppidis, castris,
villis, terris et omnibus aliis locis ac dominiis supradictis omnes et singulos
haereticos hujusmodi secundum tenorem Lateranensis concilii, quod incipit
Sicut ait, ad instar etiam irretitorum crimine usurarum, quos publice vel mani-
feste per facti evidentiam cognoverint esse tales, tamquam oves morbidas gregem
Domini inficientes expellant, donec et quousque a nobis seu vobis vel aliis judi-
cibus ecclesiasticis vel inquisitoribus fidem et communionem Romanae ecclesiae
tenentibus aliud recipiant in mandatis, nec eosdem in suis districtibus praedi-
care, domicilio tenere, larem fovere, contractus inire, negociationes et mercan-
tias quaslibet exercere aut humanitatis solatia cum Christi fidelibus habere
permittant.

Et si tales haeretici publici ac manifesti, licet nondum per ecclesiam declarati,
in hoc tam grave crimine decesserint, ecclesiastica careant sepultura nec obla-
tiones fiant aut recipiantur pro eisdem 3 bona tamen ipsorum a tempore commissi
criminis secundum canonicas sanctiones confiscata non occupentur per illos ad
quos alias pertinerent, donec per hujusmodi judices ecclesiasticos super hoc
potestatem habentes sententia declaratoria super ipso haeresis crimine fuerit
promulgata .

Qui autem de haeresi per judicem competentem ecclesiasticum inventi fue-
rint sola suspicione notati seu suspecti, nisi juxta considerationem et exigen-
tiam suspicionis qualitatemque personae ad arbitrium Judicis hujusmodi pro·
priam innocentiam congrua devotione monstraverint, in purgatione ejus canonice
indicta deficientes et se canonice purgare non volentes aut pro hujusmodi pur-

