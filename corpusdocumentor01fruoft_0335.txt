ANNO 1418 285

furenti phrenetico, et pater indisciplinato filio, ille ligando, iste caedendo, sed
ambo diligendo. Si autem negligant et eos perire permittant, inquit Augustinus,
ista mansuetudo potius falsa crudelitas est. Proinde synodus praefata, ad omnipo·
tentis Dei gloriam ipsiusque catholicae fidei ac Christianae religionis conser-
vationem, augmentum et animarum salutem et praeservationem, eosdem
Joannem Wieleff et Joannem Husz et Hieronymus, qui inter caetera de sacro
Eucharistiae sacramento et aliis sacramentis ecclesiae et articulis fidei aliter
quam sancta Romana ecclesia credit et tenet et praedicat et docet, quamplu-
rima temere et damnabiliter credere ac tenere, praedicare atque docere perti·
naciter attentabant, velut haereticos et pertinaces ac obstinatos jam a commu-
nione fidelium separatos de domo Dei corporaliter eJecit et spiritualiter eJectos
declaravit et alia nonnulla circa praemissa utilia et salubria statuit et decrevit,
per quae alii, qui causantibus haeresiarchis eorumque falsis doctrinis huJusmodi
spiritualiter de domo Dei exierunt, per vias canonicas reducerentur ad semitas
veritatis.

Et quia sicut dolenter accepimus, non solum in regno Bohemiae et mar-
chionatus dominiis et locis supradictis, verum etiam in quibusdam partibus et
provinciis contiguis seu vicinis eisdem, etiam nonnulli ex sectatoribus et sequa-
cibus haeresum ac errorum haeresiarcharum praedictorum, timore divino et
pudore humano prorsus abjectis, nec de ipsorum et praesertim Joannis Husz et
Hieronymi interitu miserabili sumentes conversionis et poenitentiae fructum,
sed tamquam in profundum pressi peccatorum Dominum Deum blasphemare
non cessant, ducentes in irritum nomen eJus, quorum mentes pater mendacii sic
damnabiliter excaecavit, ut praedictos libros, codices et opuscula haereses et
errores continentes seu continentia, dudum etiam per synodum praefatum dam-
natos et damnata ac ignibus concremanda deputata et concremata legunt,
student ac eis in sui et multorum simplicium periculum, nedum contra statuta,
decreta et ordinata in synodo supradicta, sed etiam contra canonicas sanctiones
dogmatizare praesumunt in animarum periculum ac puritatis fidei denigra-
tionem et scandalum plurimorum.

Nos igitur attendentes, quod error, cui non resistitur, approbari videtur,
ac malis et perniciosis erroribus hujusmodi resistere ac eos de medio Christi
fidelium et praesertim de supradictis Bohemiae et Moraviae dominiis et
districtibus ac confinibus et viciniis eorum, ne amplius et latius se extendant,
funditus evellere cupientes, discretioni vestrae, sacro approbante concilio Con·
stantiensi‚ per apostolica scripta committimus et mandamus, quatenus vos
archiepiscopi et episcopi ac electi et quilibet vestrum, per se seu alium vel alios,
quos graves et idoneas personas spiritualem jurisdictionem habentes esse volu-
mus, omnes et singulos cujuscumque dignitatis officii, praeeminentiae, status
vel conditionis existant et quibuscumque nominibus censeantur, qui de praeex-
celso, salutifero et supermirabili sacramento corporis et sanguinis D. N. Jesu
Christi, vel de baptismate seu peccatorum consessione, poenitentiae pro peccatis
injunctione vel reliquis ecclesiasticis sacramentis seu fidei articulis ahter sentire
aut docere quam sacrosancta Romana ecclesia et universalis docet, praedicat et
observat, aut articulos seu libros et doctrinas praefatorum haeresiarcharum
Joannis Wicleff et Joannis Husz et Hieronymi, per eamdem Constantiensem
synodum cum suis auctoribus, ut praedicitur, damnatos et damnatas tenere,
credere et dogmatizare, ac vitae finem ipsorum haeresiarcharum publice vel

