70 ANNO 1411

sectae detestabilis praemissae, cujus complex et fautor dicebaris, aliosque publicos
errores et. assertos tibi fecimus judicialiter exhiberi. Quibus articulis ejusdem
nephandissimi Aegidii Cantoris per te visis, auditis et intellectis, hujusmodi
conclusiones vel articulos tanquam a fide catholica devios, erroneos et haereticam
pravitatem continentes abjurasti et reprobasti, scriptura propria firmando easdem
conclusiones erroneas et velut haeresim sapientes reprobandas et a Christi fideli-
bus expcllendas. Item super aliis, ut dicebatur, conclusionibus inconsulte publi-
catis et dogmatizatis respondisti plures earundem cum Juramento negando, alias
autem diversis expositionibus tuis palliando et secundum sensum proprium, ut
asserebas, exponendo; prout haec ex tenore dictorum articulorum, propositionum
vel conclusionum responsionumque tuarum possint apparere.

Nos igitur, attendentes vulgarem famam, grave scandalum suspicionemque
vehementem, quae te super praemissis culpabilem auribus nostris asserebat, super
eisdem articulis conclusionibus et propositionibus cum suis dependentiis circum-
stantiisque et connexis per fideles commissarios nostros ad 1100 specialiter juratos,
commissos et deputatos inquiri mandavimus veritatem. Qui secundum datam a
nobis formam procedentes, plures testes utriusque sexus ad probationem imposi-
tarum interrogaverunt, examinaverunt et audierunt eorumque dicta et deposi-
tiones per scribam et fidelem notarium nobis et curiae nostrae juratum redigi
fecerunt in scriptis dieque praefixa praemissam informationem reportaverunt
publicandam. Qua per nos diligenter inspecta, pluribus ad hoe clericis personis
notabilibus utriusque divinae scilicet et humanae scientiae doctoribus et graduatis
per nos evocatis, a te si quid in dictos testes contra te productos dicere, proponere
et alias informationis praemissae publicationem fieri velles, inquiri fecimus,
offerentes praemissorum testium et informationis copiam in forma juris tibi
concedi ac tuas, si quas haberes, tam contra dictos testes quam alias peremptorias
sacti vel juris exceptiones seu defensiones audire et ad eas proponendas diem et
terminum competentem assignare. Tu vero coram nostris ad hoc commissariis
asserens te filium ecclesiae manere velle fidemque catholicam tenere nuUamque,
si qua fortasse lapsu linguae vel alias temeritate tua dixeris, publicaveris vel
praedicaveris, pertinaciam habere velle, sed ea quae nobis et consilio nostro super
his eontra te probata, quae viderentur orthodoxae fidei contraria et adversa vel
aurium piarum offensiva, non tam devote quam humiliter revocare et annullare
ac eadem abjurare ubi et quotiens nobis pro fide catholica videretur expedire, te
sponte promisisti, ad dicendumque et proponendum in dictos testes seu defensiones
aliquas vel exceptiones allegandas sponte renuntiasti voluistique, terminis ,iuris
omnibus habitis pro observatis, et quantum potuisti eidem ordinique judiciario
renuntiando, nostram super probatis ordinationem diffinitivam sententiam audire
volens, ut asserebas, super erroribus hujusmodi, super quibus infamatum te fore
censebatur, purgari radicitus ordinationemque nostram humiliter et devote
tenere et firmiter ex intimis adimplere, ut nihil horum vestigii post ordina-
tionem nostram in te notari possit, promisisti3 ut ex actis et tenore processus haec
apparere possint.

Die igitur contra promotorem officij nostri in hac parte tibi praefixa ad audien-
dum diffinitivam nostram sententiam et ordinationem, Christi nomine invocato,
Deum cujus causa agitur prae oculis habentes, visoque tenore processus et cum
peritis utriusque juris divini pariter et humani communicato nobis consilio,
praesente ad haec venerabili viro domino priore conventus fratrum praedicato·

„- 0»-

