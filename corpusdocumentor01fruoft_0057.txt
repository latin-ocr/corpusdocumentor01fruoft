ANNO c. 1043 ‘1

obtinebit Abel, quem Cain malicia non exercuit, nec uva nisi calcibus tusa in vini
saporem liquatur. Ut autem in promtu sit, quid de talibus velit fieri misericors· et
miserator Dominus, qui peccantes non statim iudicat, sed ad poenitentiam equa-
nimiter expectat, audiamus quid in evangelio suo exponendo parabolam tritici et
zizaniorum agri discipulos immo in illis non dignatus est docere: u Homo,
inquiens, qui seminavit bonum semen in agro suo, est filius hominis3 bonum
semen, hi filii sunt regni, ager autem, mundus. inimicus homo qui superseminavit
zizania, est diabolus; zizania autem hi filii sunt nequam; messis vero consummatio
seculi est, messores autem angeli sunt. ›- Quid autem per servos primo apparentia
zizania vellicare volentes nisi praedicatorum ordo signatur? Qui dum bonos a
malis seorsum sese in sancta ecclesia desiderant, quasi de bona tritici segete
zizania eradicare querunt? Sed sub magna discretionis censura pater familias
ille prona eorum coercet studia: u Nollite‚ inquiens, ne forte colligentes zizania
eradicetis simul et triticum. Sinite utraque crescere usque ad messem, et in
tempore messis dicam messoribus: Colligite primum zizania et alligate ea per
fasciculos ad comburendum3 triticum autem congregate in horreum meum. n
Quid his verbis nisi pacientiam suam Dominus ostendit, quam praedicatores
suos erga errantes proximos exibere desiderat, maxime cum hi qui hodie zizania
sunt, possibile sit cras converti et esse triticum?

Ad horum profecto servorum vos pertinere numerum, ardens in pectore vestro
pro animabus diabolica fraude deceptis spiritualis zeli fervor indicat, quo ne a
malis boni corrumpantur, iuditii sarculo triticeam segetem zizaniis purgare
queritis. Quod tamen ne a vobis immature, ne ante tempus fieri debeat, divinae
potius est oboediendum sententiae, ne dum iusticiam in puniendis praevarica-
toribus non exercere putamus, impietate specie severitatis velata, ei praeiudicium
faciamus, qui non vult mortem peccatorum nec laetatur in perditione morien-
cium, sed per pacientiam et longanimitatem suam novit peccatores ad poeniten-
tiam reducere. Cesset ergo iudicium pulveris, audita sentencia conditoris, nec eos
queramus per secularis potentiae gladium huic vitae subtrahere, quibus vult idem
creator et redemptor Deus sicut novit parcere, ut resipiscant a diaboli laqueis
quibus capti tenentur, ad ipsius voluntatem. Sic, sic nimirum tales ultimae illius
patris familias messi a nobis convenit reservari, quidque messores suos de his
facere iubeat, sicut et de nobismet ipsis cum timore et tremore oportet expectari,
quia horum quoslibet, quos mundi huius ager zizania habet, messis illa forsitan
triticum inveniet, et quos in via Domini adversarios nunc habemus, possibile
omnipotenti Deo est in illa coelesti patria nobis facere etiam superiores. Certe
legimus Saulum magis omnibus sevientem beati protomartyris Stephani lapida-
toribus interfuisse, et quem hic habuit persecutorem, utpote martir apostolum,
illic se gaudet habere priorem. Interim nichilominus meminisse debemus, quod
nos, qui episcopi dicimur, gladium in ordinatione quod est secularis potentiae non
accipimus, ideoque non ad mortificandum sed pocius ad vivificandum auctore
Deo inungimur. Est tamen aliud quod sollicite de praedictis agendum est scisma-
ticis, quod et vos nequaquam ignoratis, ut ipsi eisque communicantes catholica
communione priventur, caeterisque omnibus publice denuncietur, ut secundum
propheticam ammonitionem exeant de medio eorum et immundissimam eorum
sectam ne tetigerint, quoniam qui tetigerit picem, inquinabitur ab ea.

Ans-elmi Gesta episcoporum Leodiensium, bij Pertz, Monumenta
Scriptores, deel VII, blz. 227-228. — Zie Schmidt, Histoire
des (latitares, deel I, blz. 34-35.

