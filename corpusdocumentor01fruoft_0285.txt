ANNO 1374 235

capitibus applicabant vel e manibus videndum praesentabant, aliquibus etiam
aqua benedicta vel exorcisata bibenda propinabatur vel inuitis ori obsessorum
sacerdotes imponebant dicentes: Exi, immunde spiritus ct quae sequuntur3 in
oribus quoque Effoeta quod est adaperire pronunciabant et in facicm exsufflabant
virtutem inimici tum irridentes tum eneruantes.

In ecclesia D. Bartholomei, dc quo paulo ante, cum sacerdos accingeretur ad
exorcisandum, dixit daemon per os obsessi: ιι Ne me exorciseS‚ ego libenter egre-
diar, nolo ulterius torqueri. — Loquar prius tibi (inquit presbyter) ; es tu solus? ὀ
Respondit daemon: .. Duo eramus, sed socius me nequior iam exiuit. Sine modo,
abeam, nimis in hoc corpore torque0r3 egressus nunquam alieuius christiani
c‘orpus ingrediar. — Cur ergo (inquit sacerdos) ingredimini corpora huiusmodi
vilium et miserarum personarum? — Eramus (inquit) et divitum et principum
corpora ingressuri et per hos totum clerum Leodio expulsuri, nisi vestris exor-
cismis et adiurationibus nos migrare coegissetis. n Haec a quamplurimis presby-
teris audita et per eos nobis narrata fuerunt.

Quaedam puella dudum obsessa per diversos sacerdotes frustra fuerat exor-
cisata3 tandem Aquisgranum ducta per sacerdotem nomine Symonem hoc modo
fuit sanata. Sacerdos eam alba sacerdotali induit stolaque cinxit et in vas aqua
exorcisata plenum ad os usque mersit. His peractis, coniurauit sacerdos daemo-
nem dicere quanto tempore puellam possedisset; respondit: ‘⁶ Biennio n. Rursus
coactus dicere ubinam esset, cum illa die festo Paschae sacram sumeret hostiam ε
u Sub id tempus (inquit) in extremos pedum digitos descendi, donec species hostiae
consumerentur. „ Adiuratus igitur ut mox egrederetur, petijt facultatem ingre-
diendi castrum vicinum de Schoemborst promittens excubias se istic noctu diuque
contra latrones et exploratores acturum. Rogatus num buccina scirit canere:
u Optime 2⁵, respondit et magno sonitu omnibus qui astabant audientibus bucci-
nauit. Tandem cum nec ingressus in Castrum nec in Balneum Caroli, quod
Aquisgrani est, illi permitteretur, coactus exorcismo egredi, prius eiecto per os
puellae nigro carbone, magno cum fremitu et stridore abcessit. Contigit non
multo post duos vel tres in dicto Caroli Balneo submergi, quos quia a quibusdam
existimatum fuit ab hoc daemone suffocatos fuisse, Balneum ab eo tempore
omnibus in hodiernum usque diem clausum fuit. Nuper cum idem sacerdos
daemonem ex cuiusdam corpore nequiret pellere, exorcismis orationes et ieiunium
adhibuit et statim illum profligauit, quia nimirum erat de genere daemoniorum
de quo dixit Chistus: Hoc qenus daemoniorum non etjcitur nisi in oratione et
ieiunio.

His alijsque eiusce generis ecclesiasticis remedijs secta hace, quae spatio unius
anni plurimum inualuerat, paulatim imminui coepit3 et quamuis per tres qua-
tuorue annos subinde quidam huiusmodi daemonum ludibrijs vexari deprehende-
rentur, tamen sacerdotum precibus et exorcismis perfacile eijciebantur, sacer-
dotum et cleri Leodiensis longe lateque propagato bono odore. Absit tamen a
nobis, qui ad solidam futurae vitae gloriam aspiramus, nc vanis hominum
propterea laudibus elati obliuiscamur illius Christi: Amen dico vobis, mulli
dicent mihi in illa die: u Domine, nonne in nominc tuo daemonia eiecimus ct
virtutes multas fecimus? n quibus illc respondebit: α Discedite a me, operamj'
iniquitatis, quia nescio vos. n

Radulphz· de Rito, decani Tonyrensz’s, qesta pontificum
Leodiensium ab anno tertio [ingelberti a Marcka usque ad
Joannem a Bauaria, bij Chapeaville‚ deel III, blz. 19-22.

