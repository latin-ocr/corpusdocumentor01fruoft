ANNO 1185 57

mittantur ? omnes qui prohibiti ab ecclesia preter auctoritatem ab apostolica sede
vel ab episcopo loci susceptam publice vel privatim predicare presumpserint, et
universos qui de sacramento corporis et sanguinis Domini nostri Jhesu Christi
vel de baptismate seu peccatorum confessione aut de matrimonio seu reliquis
ecclesiasticis sacramentis aliter sentire vel docere non metuunt quam sacrosancta
Romana ecclesia predicat et observat, ct generaliter quoscumque Romana ccclesia
vel singuli episcopi per dioceses suas cum consilio clericorum vel clericis ipsis
sede vacante cum consilio, si oportuerit, vicinorum episcoporum hereticos judica-
verint, pari vinculo perpetui anathematis innodamus. Receptatores etiam et
defensores eorum cunctosque pariter qui ipsis hereticis ad fovendam in eis heresis
pravitatem patrocinium prostiterint aliquod vel savorem, quibuscunque super—
sticiosis nominibus fuerint nuncupati, simili decernimus sententie subjacere.

Quia vero peccatis exigentibus quandoque contingit ut ecclesiastice severitas
discipline ab his qui virtutem ejus non intelligunt, contempnant, presenti nichi-
lominus ordinacione sanccimus ut quicunque manifeste fuerit qualibet heretica
pravitate deprehensus, si clericus est vel cujuslibet religionis obumbratione fuca-
tus, tocius ecclesiastici ordinis prerogativa nudetur, et omni pariter officio et
beneficio eeclesiastico spoliatus secularis relinquatur arbitrio potestatiS, animad-
versione debita puniendus, nisi continuo post deprehensionem erroris ad fidei
catholice veritatem sponte recurrere et errorem suum ad arbitrium episcopi
regionis publice consenserit abjurare et satisfactionem congruam exhibere. Laicus
autem quem in aliqua predictarum pestium notoria vel probata culpa resperserit,
nisi prout dictum abjurata heresi et satisfactione exhibita confestim ad fidem
confugerit ortodoxam, secularis judicis arbitrio relinquatur, debitam recepturus
pro qualitate facinoris ultionem.

Qui vero inventi fuerint sola ecclesie suspicione notabiles, nisi ad arbitrium
episcopi juxta considerationem suspicionis qualitatemque persone propriam
¹ innocentiam congrua purgatione monstraverint, simili sententie subjacebunt.
Illos autem qui post abjurationem erroris vel postquam se, ut diximus, antistitis
examinatione purgaverint, deprehensi fuerint in abjuratam heresim recidisse,
seculari judicio sine ulla penitus audientia decernimus relinquendos, bonis dam-
natorum clericorum ecclesiis quibus deserviebant secundum sancciones lcgittimas
applicandis.

Sane predictam excommunicationis sententiam, cui omnes precipimus hereti-
cos subjacere, ab omnibus archiepiscopis et episcopis in precipiis festivitatibus
et quotiens sollempnes habuerint qualibet occasione conventus, ad gloriam Dei
et repressionem heretice pravitatis decernimus innovari, auctoritate apostolica
statuentes ut si quis de ordine episcoporum neggligens in his fuerit vel desidiosus
inventus, per triennale spacium ab episcopali habeatur dignitate et amminis-
tratione suspensu33 adicientes quoque decernimus ut quilibet archiepiscopus vel
episeopus per archidiaconum suum aut per alias honestas idoneasque personas
bis vel semel in anno propriam parrochiam, in qua fama fuerit hereticos habi-
tare, circueat, et ibi tres vel plures boni testimonii viros vel etiam, si expedire
videbitur, totam viciniam jurare compellat, quod si quos hereticos ibidem
fuerint vel aliquos occulta conventicula celebrantes seu a communium conver-
satione fidelium vita et moribus dissidentes, eos episcopo vel archidiacono
studeant indicare. Episcopus autem vel archidiaconus ad presentiam suam
convocet accusatos, qui nisi se ad arbitrium eorum juxta patrie consuetudinem

