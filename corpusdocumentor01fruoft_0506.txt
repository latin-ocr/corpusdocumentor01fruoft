,ιω ANNO 14³4

ne gignere, et mulieres ne concipere, virosque ne uxoribus et mulieres ne viris
aetus conjugales reddere valeant, impedire ς fidem praeterea ipsam, quam in
sacri susceptione baptismi susceperunt, ore sacrilego abnegare, aliisque quam·
plurima nefanda, excessus et crimina, instigante humani generis inimico,
committere et perpetrare non verentur in animarum suarum periculum, Divinae
majestatis offensam ac perniciosum exemplum ac scandalum plurimorum.
Quodque licet dilecti filii Henrici Institoris, in praedictis partibus Alemaniae
Superioris, in quibus etiam provinciae, civitates, terrae, dioeceses et alia loca
hujusmodi comprehensa fore censentur, necnon Jacobus Sprenger, per certas
partes lineae Rheni, ordinis praedicatorum et theologiae professores, haereticae
pravitatis inquisitores per literas apostolicas deputati fuerunt, prout adhuc
existunt; tamen nonnulli clerici et laici illarum partium, quaerentes plura
sapere quam oporteat, pro eo quod in literis deputationis hujusmodi provinciae,
civitates, dioeceses, terrae et alia loca praedicta, illarumque personae ac excessus
hujusmodi nominatim et specifice expressa non fuerunt, illa sub eisdem partibus
minimo contineri et propterea praefatis inquisitoribus in provinciis, civitatibus,
dioecesibus, terris et locis praedictis hujusmodi Inquisitionis officium exequi non
licere et ad personarum earumdem super excessibus et criminibus antedictis
punitionem, incarcerationem et correctionem admitti non debere, pertinaciter
asserere non erubescant. Propter quod in provinciis, civitatibus, dioecesibus,
terris et locis praedictis excessus et crimina hujusmodi non sine animarum ⁸
earumdem evidenti jactura et aeternae salutis dispendio remanent impunita.

Nos igitur impedimenta quaelibet, per quae ipsorum inquisitorum· officii
executio quomodolibet retardari posset, de medio submovere, et ne labe's haere-
ticae pravitatis aliorumque excessuum hujusmodi in perniciem aliorum innocen-
tium sua venena diffundat opportunis remediis, prout nostro incumbit officio,
providere volentes, fidei zelo ad hoc maxime nos impellente, ac propterea con-
tingat provincias, civitates, dioeceses, terras et loca praedicta sub eisdem parti-
bus Alemaniae Superioris debito Inquisitionis officio carere, eisdem inquisitori-
bus in illis officium Inquisitionis huJusmodi exequi licere et ad personarum
earumdem super excessibus et criminibus praedictis correctionem,lincarcera-
tionem et punitionem admitti debeat, perinde in omnibus et per omnia acsi in
literis praedictis provinciae. civitates, dioeceses. terrae et loca ac personae et
exce-sus huj usmodi nominatim et specifice expressa forent, auctoritate apostolica
tenore praesentium statuimus. Proque potiori cautela literas et deputationem
praedictas ad provincias, civitates, dioeceses terras et loca necnon personas et
crimina hujusmodi extendentes, praefatis inquisitoribus, quod ipsi et alter
eorum, accersito secum dilecto filio Joanne Gremper, clerico Constantiensis
dioecesis, magistro in artibus eorum moderno, seu quovis alio notario publico,
et per eos et quemlibet eorum pro tempore deputando in provinciis, civitatibus,
dioecesibus, terris et locis praedictis contra quascumque personas, cujuscumque
conditionis et praeeminentiae fuerint, hujusmodi Inquisitionis officium exequi
ipsasque personas, quas in praemissis culpabiles reperierint, juxta earum deme-
rita corrigere, incarcerare, punire et mulctare3 necnon in singulis provin-
ciarum hujusmodi parochialibus ecclesiis verbum Dei fideli populo quotiens
expedierit ac eis visum fuerit, proponere et praedicare, omniaque alia et singula
in praemissis et circa ea necessaria et opportuna facere et similiter exequi libere
et licite valeant, plenam ac liberam eadem auctoritate (de novo concedimus¹
facultatem.

