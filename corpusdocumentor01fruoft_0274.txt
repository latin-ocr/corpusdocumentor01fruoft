294 ANNO 1372

Nos igitur, qui dictorum praedecessorum vestigia libenter ferventibus imita-
mur affectibus ac fidei et religionis ampliari cultum et extirpari ubique hujus·
modi pravitatem haereticam cupimus, tenore praesentium vobis et utrique
vestrum in solidum committimus et mandamus, quatenus vos vel alter vestrum
de consilio aliquorum discretorum fratrum ordinis praedicatorum, cujus profes-
sores existitis, quinque dicti ordinis fratres ad hoc idoneos in lege Domini
profunde eruditos, quorum honesta conversatio exemplum tribuat honestatis et
doctrinam fundant erudita labia salutarem, inquisitores contra haereticos et
defensores, receptatores ac fautores eorumdem in civitatibus, diocesibus ac
provinciis Moguntinensi, Coloniensi, Trajectensi‚ salzeburgensi, Magdeburgensi
et Bremensi‚ perpetuis futuris temporibus, quotiens opus erit, ita quod per eos
hujiismodi officium possit ibidem, dante Domino, commodius et facilius exerceri,
auctoritate apostolica deputetis, qui simul vel separatim, prout negocii utilitas
suadebit, sub spe mercedis aeternae in civitatibus, diocesibus et provinciis ipsis
contra haereticos et fautores, defensores et receptatores eorum efficaciter et
discrete procedant et dictum officium fideliter exequantur.

Si vero vos vel alter vestrum aliquem inquisitorem hujusmodi ex aliqua
Justa et rationabili causa quandocunque sore videritis amovendum, ipsum amo-
veatis et substituatis alium loco sui quotiens vobis vel alteri vestrum, delibera-
tione cum aliquibus discretis hujusmodi fratribus praehabita, hoc fore videbitur
faciendum, quem substitutum similem habere volumus potestatem. Et si aliquem
vel aliquos inquisitorum ipsorum decedere forte contingeret, nos substituendi
de consilio hujusmodi discretorum alium vel alios loco illius vel illorum, qui
decesserint, ita quod hujusmodi substituti eadem auctoritate et potestate fungan-
tur, vobis et cuilibet vestrum concedimus tenore praesentium facultatem.

Ut igitur fratres praedicti praesentes et posteri, quos ad hoc per vos vel
successores vestros, qui erunt pro tempore, ad praedictum Inquisitionis officium
in dictis civitatibus. diocesibus et provinciis exercendum contigerit deputari, ad
extirpandum de ipsarum finibus pestem praefatam libere procedere valeant,
nullum super hoc impedimentum quomodolibet habituri, auctoritate praesen·
tium sub anathematis poena districtius inhibemus, ne aliquis cuiuscunque digni-
tatis, status, ordinis vel conditionis existant, etiamsi patriarchali, archiepiscopali
vel episcopali, imperiali vel regali aut alia qualibet fulgeat dignitate, eosdem
inquisitores, quominus officium Inquisitionis praedictae possint in dictis civita-
tibus, diocesibus et provinciis libere exercere, quomodolibet impedire praesumant,
quinimo volumus et auctoritate praedicta decernimus ipsos ad exercendum in
eisdem civitatibus, dioecesibus et provinciis praefatum officium sore libere
admittendos.

Ceterum nostrae intentionis existit, quod duo inquisitores jam dictis partibus
auctoritate apostolica deputati de numero dictorum quinque existant et libere
dictum officium exerceant sicut prius.

Datum apud Villam Novam Avenionensis dioecesis, X kal. Augusti, pontifi-
catus nostri anno secundo.

Mosheim‚ blz. 380-383.

216.
1372, Hollcmd, Brabcmt en andere yewesten. Uittreksel uit

