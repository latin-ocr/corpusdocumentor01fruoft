192 ANNO 1349-1350

sicut erat. illorum quam se verberando emittebant. Multaque alia proposuit
errorem tangentia et hoc scripserunt aliqui qui praesentes assistebant. Finitaque
praedicatione, placuit communitati ultra modum3 et coeperunt pene omnes eontra
ordines mendicantium et etiam supra totum clerum murmurare.

Decauus autem et capitulum, qui, sede vacante, erant ordinarii, convocaverunt
de religiosis mendicantibus et de peritis pluribus cum illis, qui scripserant verba
dicti praedicatoris. et eum multis aliis personis discretis et venerandis, examinan-
tes eos super propositis et dietis praedicatione antedicta a dicto fratre, et super
hoc deliberaverunt et fecerunt publicare quod totus clerus et religiosi omnes et
populus processionem faciendo convenirent, nudis pedibus, sine camisiis, die
Martis proximo venientis. et fieret processio in parochiali eeclesia B. Catharinae‚
a quo loco redirent in monasterium B. Martini ibique praedicaretur verbum Dei.
In qua processione portatum fuit a domino decano cum uno alio canonico sacer-
dote sacratissimum sacramentum corporis Domini nostri Jesu Christi.

Conveneruntque omnes in dicto monasterio3 non tamen fuit tanta sicut fuerat
in Dominica praecedenti. Frater autem Robertus de ordine saneti Augustini
verbum Dei praedicavit, assumpta materia de surdo et muto sanato a Domino
nostro Jesu Christo, et elegantissime et solertissime exposuit, virtutes laudando
et vitia reprobando. In fine autem sermonis faciendo commendationes et orationes,
ut moris est, omisit pro hujusmodi poenitentibus exorare. Postea dixit: «Ὀ bonae
gentes, commissum est mihi vobis dicere de fratre, qui in Dominica praecedenti in
hoc loco praedicavit, quod ipse dixit verba fidem tangentia, exprimendo aliqua
et inter caetera de comparatione sanguinis Domini nostri Jesu Christi et illorum
hominum qui se verberabant. υ Et in continenti antequam posset finire verba
sua, aliqui contra rationem et consuetudinem surrexerunt clamantes: u Domine,
vos male estis informatus, quia frater praedicans talia non dixit. n Et statim
omnes viri et mulieres coeperunt murmurare et clamare et mutuo dicere quod
frater praedicans talia verba non dixerat. Imposito autem cum magna difficultate
silentio, dixitque frater Robertus volens pacificare populum: u Ego dixi vobis
quod mihi commissum est, et ex quo tenetis contrarium bonum est, nec displiceat
vobis observatio fidei, quia tempus est ut pax et tranquillitas inter vos omnes
observetur. „ Et parum profitebat ejus mitigatio et loquela, quia populus surre-
xit murmurando et mutuo se provocando, dicentes quod talia proveniunt de
mendicantium ordinibus. Et tota illa die fuit ingens tumultus per totam civitatem
super dictos ordines et super totum clerum. Dominica autem sequenti, venit
iterato processio communis in dictum monasterium, et ibidem in loco antedicto,
praesentibus praepositis et gubernatoribus civitatis, fuit a fratre Roberto praedi·
catum, et populus super praedicatione sua aliquantulum mitigatus.

Non est praetermittendum quod dictus frater Jacobita in villa de Valenchenis
similia sicut in Tornaco et ampliora praedicavit; unde quidam clerici scholares
post sermonem fuerunt ei opponentes, sed propter societatem cum qua ibat.
ipsum abire dimiserunt3 et hoc scivi a pluribus ibidem praesentibus. Et sic fecit
in pluribus locis, sicut invenerunt illi de Tornaco atque sciverunt .....

Videntes autem quamplurimi de Tornaco formam poenitentiae quae fiebat ab
illis qui x enerant in civitatem, coeperunt habere devotionem in tautum quod fere
quingenti sexaginta et quinque viri vel circiter se paulatim adunaverunt et
mutuo astrinxerunt, de licentia etiam gubernatorum civitatis, et proposuerunt
exire et ire per spatium trigenta trium dierum ad exemplum et instar aliorum3

