16 ANNO 1112

archiepiscopo, humilis Trajectensis ecclesia ex sincero affectu devotissimas
orationes cum debito subiectionis obsequio.

Gratias, reverende pater, sanctitati vestrae agimus, quia paterna miseratione
vicem nostram doluistis et Antichristi nostri, perturbatoris et blasphematoris
ecclesiae Christi, cursum et impetum retardastis, qui aperuit in coelum os
suum et contra sacramenta ecclesiae haeresim suscitare ausus est jam olim
sanctorum patrum sententiis iugulatam. Hic enim spiritu superbiae (quae radix
est omnis haereseos et apostasiae) intumescens nihil papam, nihil episcopos,
nihil archiepiscopos, nihil presbyteros aut clericos asseruit3 columnasque
ecclesiae Dei concutiens, etiam fidei nostrae petram, id est, Christum dividere
ausus est. Penes se et suos tantum ecclesiam esse contendebat. Ecclesiam,
quani Christus a Patre accepit, gentes in haereditatem suam et possessionem
suam terminos terrae, hic ad solos Tanchelmistas contrahere conatus est. Jam
vero, sancte pater, afflictionis nostrae querelas suscipite3 et praecursorem Anti-
christi, eodem schemate, eisdem vestigiis, quibus ille secuturus est, praecur-
rentem advertite. In maritimis primum locis rudi populo et infirmioris fidei
venenum perfidiae suae miscuit3 et per matronas et mulierculas (quarum fami·
liaritatibus et secreta col'oeutione et privato accubitu libentissime utebatur)
errores suos paulatim spargere coepit3 deinde per (has) conjuges etiam ipsos
perfidiae suae laqueis irretivit. Nec iam in tenebris vel cubiculis, sed super
tecta praedicare incipiens, in patentibus campis late circumfusae multitudini
sermocinabatur, et veluti rex concionaturus ad populum, stipatus satellitibus
vexillum et gladium praeferentibus velut cum insignibus regalibus sermonem
facturus procedere solebat. Audiebat illum populus seductus sicut angelum
Dei. Imo vere ipse angelus Sathanae declamabat, ecclesias Dei lupanaria esse
reputanda. Nihil esse, quod sacerdotum officio in mensa dominica conficeretur3
pollutiones, non sacramenta nominanda. Ex meritis et sanctitate ministrorum
virtutem sacramentis accedere, cum ex verbis s. Augustini: Dominus Christus
traditorem suum (quem diabolum nominavit, qui ante traditionem Domini nec
loculis dominicis fidem potuit exhibere) cum coeteris apostolis ad praedicandum
regnum coelorum miserit, ut demonstraret dona Dei pervenire ad eos, qui cum
fide accipiunt, etiamsi talis sit, per quem accipiunt, qualis Judas fuit. Item
Augustinus: Si in percipiendis sacramentis dantis et accipientis est meritum
considerandum, sit dantis Dei et accipientis conscientiae meae3 haec enim duo non
mihi incerta sunt: bonitas illius et fides mea. Quid te interponis, de quo certum
nihil scirepossumZ Sine me dicere ε In Domino confido. Nam in te si confido,
unde confido, si nihil mali hac nocte fecisti 2

Contra has et hujusmodi sententias sacrilegus ille declamans dehortabatur
populum a perceptione sacramenti corporis et sanguinis Domini, prohibens
etiarn decimas ministris ecclesiae exhiberi3 quod facile volentibus persuasit,
quia ea tantum praedicabat, quae vel novitate sui vel magna voluntate populi
placitura sciebat.

Talibus nequitiae successibus misero homini tanta sceleris accessit audacia, ut
etiam se Deum diceret, asserens, quia, si Christus ideo Deus est, quia Spiritum
Sanctum habuisset, se non inferius nec dissimilius Deum, quia plenitudinem
Spiritus Sancti accepisset. In qua praesumptione adeo illusit, ut quidam in eo
divinitatem venerarentur, intantum ut balnei sui aquam potandam stultissimo
populo pro benedictione divideret velut sacratius et efficacius sacramentum
profuturum saluti corporis et animae.

