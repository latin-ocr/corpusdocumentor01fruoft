322 ANNO 1431

municationis seu alias sententias vel poenas promulgare, decernentes exnunc
irritos et inanes omnes et singulos processus excommunicationis, suspensionis et
interdicti sententias siue poenas, quos vel quas forsan contra exceptionem et libe·
rationem praedictas quoquomodo contigerit promulgari vel haberi. Nolumus
tamen vobis propter hoc juridictioni vestrae ordinariae in aliquo derogare, sed
potius pauperes ipsos in omnibus ct pcr omnia vestrae iurisdictioni tanquam
praelatis et plebanis, curatis et rectoribus eorum subesse, obedire et intendere.

Ceterum si qui utriusque sexus siue paupertatis et habitus huiusmodi velamine
oberrantes extra congregationem dictorum pauperum siue manifesta et legitima
causa in ciuitatibus et diocesibus vestris reperti fuerint, vobis iniungimus per
praesentes ut easdem praedictas censuras et alias poenas temporales et spirituales
quammerito formidentur, de ciuitatibus, diocesibus et locis et territoriis vobis
subditis eiiciendo protinus expellatis aut alias eosdem oberrantes compellatis
dictum habitum deponere vel ipsos stare et commorari in congregatione communi
pauperum praefatorum, etiam cum inuocatione, si expedit, auxilii brachii secu·
laris3 ac etiam ipsos et quoscunque alios praedictos pauperes gubernatori, provi-
sori vel procuratori eorum, quem inter se duxerint eligendum, iuxta canonicas
sanctiones et prouinciales et synodales constitutiones et vestrorum ordinariorum et
obseruantias et honorabiles ritus eorum inter ipsos ab antiquo approbatos in licitis
et honestis, ut congruit eorum statui et conditioni, parere et intendere faciatis,
prout secundum Deum singulis circumstantiis, quae circa praemissa considerandae
sunt, attentis noueritis expedire, ut exinde animarum suarum salutem conse·
quantur et alias uberrimus fructus in Christiano populo crescat atque opera‘
misericordiae absque impedimento in exemplum salutare valeant ubilibet exerceri.

Quocirca fraternitati vestrae per apostolica scripta committimus et mandamus
quatenus vos et vestrum singuli per vos vel alium seu alios eisdem pauperibus in
praemissis omnibus et singulis, auctoritate praefata, efficacis deffensionis auxilio
assistatis, non permittentes ipsos contra exceptionem et liberationem ac litterarum
nostrarum tenorem huiusmodi per inquisitores et fratres praedictos seu quosuis
alios vexari, perturbari et illis grauamina, molestias siue damna irrogari, turba-
tores et molestatores huiusmodi necnon quoslibet contradictores et rebelles in
praemissis eadem auctoritate per censuram ecclesiasticam, appellatione postposita,
compescendo, non obstante quibusuis aliis communiter vel diuisim a sede aposto-
lica indultum existat, quod interdici, suspendi vel excommunicari non possint per
litteras apostolicas non facientes plenam et expressam ac de verbo ad verbum de
indulto huiusmodi mentionem et aliis in contrarium facientibus quibuscunque.
Per haec autem statum praedictorum ut ordinem religionis approbatae non
intendimus approbare, sed eos per vos ordinarios volumus exhortari, ut sub firma
et continua Romanae ecclesiae obedientia et deuotione sic persistant quod merito
eam inducat ad concedendum eis ulteriores gratias et fauores.

Datum Romae apud s. Petrum, anno incarnationis Dominicae millesimo qua-
dringentesimo [tricesimo] primo, 1111 idus Maii, pontificatus nostri anno primo.

Mosheim, blz. 668-673. - Zie onze 11¹·s 171, 172, 175, 220, 225,
238, 239 en 241.

