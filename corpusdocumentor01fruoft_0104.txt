54 ANNO 1184

cum nimirum imperialis fortitudinis suffragante potentia et. haereticorum proter-
vitas in ipsis falsitatis suae conatibus elidatur et catholicae simplicitatis veritas
in ecelesia sancta resplendens eam utiquc demonstret ab omni execratione falso-
rum dogmatum expiatam. Ideoque nes, carissimi filii nostri Frederici illustris
Romanorum imperatoris semper augusti praesentia pariter et vigore suffulti,
de communi consilio fratrum nostrorum necnon aliorum patriarcharum, archie-
piscoporum multorumque principum, qui de diversis mundi partibus convene-
runt, eontra ipsos haereticos, quibus diversa vocabula diversarum indidit
professio falsitatum, praesentis decreti generali sanctione consurgimus et omnem
haeresim, quocumque nomine censeatur, per hujus constitutionis seriem authori-
tate apostolica condemnamus.

In primis ergo Catharos et Patarinos et eos qui se Humiliatos vel Pauperes de
Lugduno falso nomine mentiuntur, passaginos, Josepinos, Arnaldistas, perpetuo
decernimus anathemati subjacere. Et quoniam nonnulli sub specie pietatis
virtutem ejus, juxta quod ait Apostolus, denegantes, authoritatem sibi vindicant
praedicandi, cum idem Apostolus dicat: Quomodo praedicabunt, nisi mittantur?
omnes qui vel prohibiti vel non missi, praeter authoritatem ab apostoliea sede
vel episcopo loci susceptam, publice vel privatim praedicare praesumpserintg et
universos qui de sacramento eorporis et sanguinis Domini nostri Jesu Christi vel
de baptismate seu peccatorum remissione aut de matrimonio vel de reliquis
ecclesiasticis sacramentis aliter sentire aut docere non metuunt quam sacro-
sancta Romana eeclesia praedicat et observat3 et generaliter quoscumque eadem
Romana ecclesia vel singuli episcopi per dioeceses suas cum consilio clericorum
vel elerici ipsi sede vacante eum consilio, si oportuerit, viciniorum episcoporum
haereticosjudicaverint, pari vinculo perpetui anathematis innodamus Receptatores
et defensores eorum cunctosque pariter qui praedictis haereticis ad fovendam in
eis haeresis pravitatem patrocinium praestiterint aliquod vel favorem, sive
credentes sive perfecti seu quibuscumque superstitiosis nominibus nuncupentur,
simili decernimus subjacere sententiae.

Quia vero peccatis exigentibus quandoque contingit, ut ecclesiasticae severitas
disciplinae ab iis qui virtutem ejus non intelligunt, condemnetur, praesenti
nihilo minus ordinatione sancimus, ut qui manifeste fuerint in supradictis erro-
ribus deprehensi, si clericus est vel eujiislibet religionis obumbratione fucatus
totius ecclesiastici ordinis praerogativa nudetur, et sic omni pariter officio et
beneficio ecclesiastico spoliatus saccularisreliquatur arbitrio potestatis animad-
versione debita puniendus, nisi continuo post deprenhensionem erroris ad fidei
catholicae unitatem sponte recurrere et errorem suum ad arbitrium episcopi
regionis publice consenserit abjurare et satisfactionem congruam exhibere.
Laicus autem, quem aliqua praedictarum pestium notoria vel privata culpa res-
perserit, nisi, prout dictum est, abjurata haeresi et satisfactione exibita, confestim
ad fidem confugerit orthodoxam, saecularis judicis arbitrio reliquatur debitam
recepturus pro qualitate facinoris ultionem.

Qui vero inventi fuerint sola ecclesiae suspicione notabileS, nisi ad arbitrium
episcopi, juxta considerationem suspicionis qualitatemque personae, propriam
innocentiam congrua purgatione monstraverint, simili sententiae subjacebunt.
Illos autem vqui post abjurationem erroris vel postquam se, ut diximus, proprii
antistitis examinatione purgaverunt, deprehensi fuerint in abjuratam haeresim
recidisse, saeculari j udicio sine ulla penitus audientia decernimus relinquendo&

