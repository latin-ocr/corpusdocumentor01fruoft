45⁶2 ANNO 1482

n tcantur semel in anno sub poena peccati mortalis, est excommunicatus et, si
ν celebret, in irregularitatem incurrit. ·· Haec propositio est falsa et injuriosa.

Sextus articulus. n Faciens celebrare missam per sacerdotem tenentem secum
,ν mulierem suspectam seu alias mali regiminis peccat mortaliter. „ Haec pro·
positio, quia indeterminate loquitur, est dubia, temeraria et nullo modo populo
praedicanda.

Septimus articulus. u Fratres praedicti non tenentur ad solutionem quartae,
n de qua in Clementina Dudum (de sepulturis). n Haec propositio est juri com-
muni contraria.

Octavus articulus. u Papa posset totum jus canonicum destruere et novum
n construere. „ Haec propositio est scandalosa, blasphematoria, notorie haeretica
et erronea.

Nonus articulus. ιι Aliqui sancti sunt furiosi, ss Gallice eozraqes. Haec propo-
sitio est scandalosa et blasphematoria et piarum aurium offensiva.

Decimus articulus. «ε Animae in purgatorio existentes sunt de jurisdictione
n papae3 et, si vellet, posset totum purgatorium evacuere. n Haec propositio in
se est dubia et ad mentem asserentis per modum jurisdictionis et ordinariae
potestatis de falsitate suscepta et scandalosa, et nullatenus populo publice prae-
dicanda.

Undecimus articulus. ιι Papa posset ab uno ecclesiastico tollere medietatem
’ν redituum beneficiorum suorum et uni alteri dare, non exprimendo aliquam
n causam. n Haec propositio est periculosa et nullo modo praedicanda, ut jacet.

Duodecimus articulus. u Quicumque contradicit voluntati papae, paganizat et
n sententiam excommunicationis incurrit ipso facto, et a nullo papa reprehendi
n potest nisi in materia haeresis. v Haec propositio est falsa, scandalosa et
sapiens haeresim manifestam.

Decimus tertius articulus. ιε Bulla per papam modernum eisdem fratribus
n concessa fuit Parisius praedicata et per universitatem Parisiensem approbata.
ι’ Et qui eisdem contradicit, sententiam excommunicationis incurrit ipso facto. υ
Haec propositio est falsa et mendacium manifestum continens.

Decimus quartus articulus. Dictus frater Johannes Angeli omnes et singulos
articulos supra dictos pluries asseruit fore veros et eosdem sustinere velle Pari-
sius et ubicumque terrarum usque ad ignem et illos nunquam revocare dicens se
non esse de numero praedicatorum qui se revocant. Hoc dictum est hominis
protervi et pertinacis, et sufficiens ad procedendum contra eum judicialiter tan-
quam contra vehementer de haeresi suspectum. ’

Declarat etiam praefata alnia theologorum facultas, quod praedictorum arti-
culorum qualificatio nullo modo derogat nec praejudicat Clementinae Dudum,
de sepulturis.

De qua quidem qualificatione omnibusque praemissis egregii et doctissimi viri
magistri Johannes Roerii, sacrae theologiae professor, canonicus praedictae
ecclesiae Tornaeensis, tam suo quam praefati capituli nominibus, nonnullique
etiam doctores et magistri in dicta congregatione, et Joannes Parvi, alias Lau-
rencii, in artibus magister, in jure canonico licentiatus, hospitalarius et cano-
nicus praefatae ecclesiae Tornaeensis, tam suo quam praefati capituli nominibus,
nonnullique etiam doctores et magistri in dicta congregatione existentes petierunt
sibi et eorum cuilibet fieri atque tradi publicum instrumentum seu publica
instrumenta aut plura per me notarium publicum subscriptum.

