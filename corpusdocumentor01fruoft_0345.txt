ANNO 1418 295

aut de fovendo, receptando, defendendo praefatos damnatos homines, dum vive-
rent in humanis, vel ipsorum per fidos sequaces et pseudodiscipulos, aut ipsorum
erroribus credendo, pro ipsis defunctis vel aliquo ipsorum post obitum orandi,
vel inter catholicos nominando et defendendo, vel ipsos ut sanctos colendo, aut
predicando vel adorando vel alias circa eos suspecte agendO, citetur per vos scu
alterum vestrum personaliter coram vobis seu altero vestrum compariturus,
semotis procuratore et advocato, responsurus medio juramento per ipsum sic
(ut praedictum 'es-t) corporaliter praestito de plena et mera veritate dicenda super
praedietis articulis seu eorum singulis vel aliis opportunis, secundum exigentiam
casus et occurrentium circumstantiam ad arbitrium vestrum et prout vobis seu
alteri vestrum videbitur expedire, vel alias contra eosdem ipsorum singulos
prout praesentibus exprimitur vel alias canonice procedatis.

Necnon praesentes literas, exclusis articulis et interrogatoriis superius positis
atque omissis in civitatibus, dioecesibus, terris et locis aliis, ubi tute fieri
poterit, auctoritate nostra solemniter publicetis et publicari faciatis, omnes et
singulos haereticos hujusmodi necnon sectatores ipsorum haeresum et errorum
utriusque s'exus, tenentes et etiam defendentes eosdem aut haereticis ipsis quomo-
dolibet publice vel occulte in divinis vel alias participantes, etiam si patriarchali,
archiepiscopali, episcopali, regali, reginali, ducali aut alia quavis ecclesiastica
vel mundana praefulgeant dignitate3 necnon advocatos et procuratores quos-
libet, qui haereticos hujusmodi aut eorum credentes, sequaces, fautores, defen-
sores et receptatores super crimine haeresis aut credulitatis, sequelae, fautoriae,
defensionis et receptationis homini defenderint, excommunicatos singulos diebus
dominicis et festivis in praesentia populi nuncietis et per alios nunciari faciatis.

Et nihilominus contra eosdem omnes et singulos utriusque sexus hujusmodi
errores tenentes, approbantes defendentes, dogmatizantes ac fautores et recep-
tatores et defensores eorumdem exemptos et non exemptos et quemlibet ipsorum,
cujuscumque dignitatis, status, praeeminentiae, gradus, ordinis vel conditionis
(ut praefertur) existant, auctoritate nostra diligenter inquirere studeatis, et eos
quos per inquisitionem hujusmodi diffamatos vel per confessionem eorum seu per
facti evidentiam vel alias hujusmodi haeresis et erroris labe respersos reperietis,
auctoritate praedicta etiam per excommunicationis, suspensionis et interdicti
necnon privationis dignitatum, personatuum et officiorum aliorumque benefi-
ciorum ecclesiasticorum ac feudorum, quae a quibuscumque ecclesiis, monasteriis
ac aliis locis ecclesiasticis obtinent, ac etiam bonorum et dignitatum saecularium
ac graduum scientiarum quarumcumque facultatum et per alias poenas, sententias
et censuras ecclesiasticas ae vias et modos, quos ad hoc expedire seu opportunos
aese videritis, etiam per captiones et incarcerationes personarum et alias poenas
corporales, quibus haeretici puniantur seu puniri jubentur aut solent juxta
canonicas sanctiones. Similiter et clericos ipsos et ecclesiasticas personas usque
ad degradationem inclusive, si eorum culpa ac pertinacia vel rebellio id exigat
aut requirat, corrigatis et puniatis ac diligenter corrigi et puniri faciatis. Necnon
contra eosdem ipsorum laicorumque bona secundum canonicas sanctiones et
legales contra haereticos et eorum sequaces editas, quibus eosdem sectatores
sive sequaces subjacere decernimus animose consurgatis juxta modum et sormam
supradictos. Et qui de praemissis haeresibus vel articulis vel aliquo praemisso-
rum insamati fuerint, ad arbitrium vestrum se purgare teneantur. Alii vero, qui
per testes seu propriam consessionem vel alias legitimas probationes convicti

