332 ANNO 1451

usque ad diem predicte tue infelicis eructationis necnon et postea, donec in diebus
paschalibus ultimo preteritis a curato tuo post huJus et aliorum tuorum pecca-
torum confessionem de catholica veritate fuisti ut fateris edoctus, abhominabiliter
perseverasse, in et per hoc articulo fidei orthodoxe, qui palam habet, natus ex
Maria Virgine, pernitiosissime contradicendo, summo omnium rerum Creatori,
intemeratissime Virgini Marie ac toti universorum sanctorum cetui gloriosis·
simo. singulariter autem gloriosissime Virgini Mai-ie, cujus integritatis et illiba-
tissimc virginitatis laudibus plena sunt nec immerito sacre scripture volumina,
execrabiliter injuriando ac scandalose et intollerabiliter nimis detrahendo, per
que nemini dubium in heresim dampnatum incidisti ac eo ipso sentenciam excom-
municationis a canone latam dampnabiliter incurristi ς nunc autem saniori fretus
consilio ad ecclesie, que nulli claudit gremium, sed redemit, graciam et unionem
redire promittis.

Idcirco abjurata per te in hoc presenti judicio fidei coram nobis generaliter
omni heresi et specialiter illius horrendissime blasphemie per te sponte confes—
sate receptaque a te competenti cautione de revelando et prosequendo omnes
hereticos et de heresi simili aut alia quacunque suspectos, credentes, fautores,
deffensatores et receptatores eorundem, ubicumque eos esse sciveris, necnon de
parendo mandatis ecclesie atque nostris, te a vinculo excommunicationis, quo
demeritis tuis exigentibus hucusque fuisti et es ligatus, absolvimus ac absolutum
denunciamus in his scriptis. ⁴

Et quum atrociter nimis et execrabiliter, ut supra dictum est, in et contra
indubitatissimam orthodoxe fidei doctrinam sic hereticaliter intemeratissimam
Domini nostri J hesu Christi genitricem blasphemando ac pias aures ultra modum
offendendo errare et enormissime delinquere non formidasti, ne, sicut non decet
nec expedit, nephandissimum hujusmodi scelus remaneat impunitum, tam
apostolica quam ordinaria, quibus in hac parte fungimur auctoritatibus, nos pro
tribunali sedentes, sacrosanctis Euvangeliis positis coram nobis, ut de vultu Dei
nostrum prodeat Judicium et oculi nostri videant equitatem, de maturo pluri-
morum venerabilium patrum ac dominorum tam in sacra pagina quam injure
peritorum consilio pariter et assensu, te Jacobum Acarin, reum predictum, ad
per quatuor annos continuos ab hac die numerandos duo signa crucis seu juxta
vulgarem loquendi modum duas cruces crocei coloris longitudinis unius palme
cum dimidia et· latitudinis quatuor digitorum vel circiter, unam videlicet in
anteriori circa pectus et aliam in posteriori partibus circa humeros super veste
tua superiori, que non crocei sed alterius ab illo notabiliter distincti, ut toto
temporis predicti spacio liquide videri possint cruces antedicte, debeat esse
coloris exnunc assumendas deferendum.

Et preterea ad cuidam publice predicationi super facto tuo prius memorato in
opido Senogiensi‚ Cameracensis diocesis, ubi scandalum fuit et est ea occasione
divulgatum, auctoritatibus quibus supra, die sabbati proxime ventura confruendo
Altissimo fiende, cum mitria eo modo quo hic es interessendum, necnon in
domini, qui verbum Dei protulerit, aliorumque tunc eidem assistenciam presbite-
rorum presentia veniam solemniter implorandum3 illisque peractis infra tres
saltem dies te coram nobis in hac civitate representandum; deinde fossam castri
de Sellis, quam pro carceribus triennio continuo a die huiusmodi tui regressus
computando duraturis, tibi cum panis tristicie et aque doloris dumtaxat sustenta·
mentis, assignamus intrandum et spacio predicto inibi perseverandum. Domum

