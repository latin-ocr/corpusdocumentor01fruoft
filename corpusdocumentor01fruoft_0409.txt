ANNO 1460 359

rum emulo sunt edocti, husonibus immundissimis utique animalibus diuturna
same cruciatis edendam tradunt. et extracto sanguine de corpore pueri innocentis,
quem si valent parricidio necant, pulueres ex husonibus et mortuorum ossibus
incendio resolutis conficiunt et predicto sanguine atque menstruali commixtos illos
in pastam liquidam vertunt, unde iuxta presidis sui dampnatissimi institutum se
inungant, et inde, ut asserunt, ad volatum et celerem a‘eris transitum redduntur
ydonei. Huiusmodi eciam pulueribus supersticiose abutuntur ad nepharios actus
quamplurimos, puta ad frugum sterilitates, ad aeris obnubilat-iones ad grandines
et tonitrua ac mille alia perniciosa et ciuitati superne prorsus contraria opera
perpetranda. Et eum hij perditissimi homines apostate cristianam religionem ita
non vereantur abdicare, deuastantem angelum Deum suum statuunt eumque
ponunt adiutorem suum illiusque perpetuam reuerenciam profitentur et cum
inferno faciunt pactum etcum morte ineunt fedus Fuitne, queso, unquam exe-
crabilior, abhominabilior atquc detestabilior secta?

...... Exsurgite, vos principes cristiani et iudices, et causam proximi defendite.
Disrumpite perfidorum hominum Vaudensium vincla, et a vobis proicite iugum
ipsorum. Vos agri Dominici messores estis et iam tempus messis adest. Colligite
ergo zizania et alligate eciam fasciculos ad comburendum et triticum in horreum
congregate. Mementote quod non sine causa gladium portatis, sed ministri Dei
estis vindices in iram hijs qui male agunt. In hos ergo religionis cristiane seuis-
simos hostes discipline vestre mucro deseuiet et, pestilentibus hijs flagellatis, pijs
comparabit pacem et terrorem incuciet impijs 3 scriptum quippe est: Quia non
statim contra impios fertur sentencia absque ullo timore, perpetrant mala ; pes-
tilente autem flayellato, stultus sapiencior eric.

Non autem hoc dixerim tanquam iudicium sanguinis postulans, quippe quia.
hoc a mea professione prorsus abhorret, eum sim de sorte sacerdotali summi sacer-
dotis minister, qui non vult mortem peccatoris, sed ut iudices paci et saluti multi—
tudinis sint legittime functi officio cum perdicione paucorum, si opus sit ς prospi-
ciant in caritate non ficta confidenter commoneo. Resecande autem sunt putride
carnes, et scabiosa ouis a caulis remouenda, ne tota domus massa corpus et pecora
ardeat, corrumpatur, putrescat, intereat. Auctor est Iherenimus. Suam illam
correxit Augustinus sentenciam, qua dixerat neminem ad unitatem Christi esse
cogendum, illamque asseruit non contradicencium verbis, sed demonstrancium
superatam esse exemplis, quia, inquit, legum terror ita profuit ut multi dicant :
Gracias Domino, qui vincla nostra disrupit. Nullus igitur, ut idem ait, nostrum
vult aliquem hereticum perire, si aliter non meruerit. Habere pacem dominus
Dauid non poterat, nisi Absalon filius eius in bello, quod contra patrem gerebat,
fuisset extinctus Sic ecclesia catholica, si aliquorum perdicione ceteros colligit,
dolorem materni sanat cordis tantorum liberacione populorum.

Nichil fateor clarius atque salubrius vobis potest accedere quam, cum rerum
publicarum tutele incumbitis, summopere Dei et ecclesie honorem celebribus
zeletis institutis et eos qui impie in diuinas leges agunt, non agere ex sentencia
sinatis, sed animaduersione digna diuine maiestatis in eos ulcisci inin1·ias,insuper
et ab eorum insolencijs sanctorum ecclesias tueri et purgare ab inquinamentis
eorum. Mementote, queso, priora secla et virorum clarissimorum memorabilia
pro zelo legum gesta ante oculos statuite illorumque imitatores sacti in hac tam
uberi oportunitate immortalem vobis c< lestem similiter atque temporalem compa-
rate gloriam.

