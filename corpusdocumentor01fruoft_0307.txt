ANNO 1396 257

hebben. Daarom herroept de paus alle mogelijke apostolische acten,
waarbij de voornielde ketters in bescherming werden genomen, en

levert ze over aan de vervolgingen der inquisiteurs.

Bonifacius episcopus, servus servorum Dei, ad perpetuam rei memoriam.

Sedis apostolicae providentia circumspecta'haereticae pravitatis labe respersis,
quorum nequitia serpit ut cancer, ne in aliorum perniciem sua venena diffun-
dant, remedium libenter adhibet opportunum. Cum itaque, sicut pro parte
dilectorum filiorum universorum inquisitorum haereticae pravitatis auctoritate
apostolica per Alemanniam deputatorum propositum extitit eoram nobis, in
partibus illis sint nonnullae sectae utriusque sexus hominum, vulgo Beyhardi seu
Lullardz' et Zwestriones, a se ipsis vero Pauperes pueruli nominati, qui in con-
temtum clavium contra prohibitionem sacrorum canonum et sententias, praesertim
contra constitutionem felicis reeordationis Johannis papae XXII praedecessoris
nostri, quae incipit: Sancta romana ecclesia etc. etc. novum religionis seu
conformem habitum assumere, congregationes et conventicula facere, in com-
muni habitare, superiores quos procuratores vel servos fratrum aut Marthas
sororum nuncupant, sub ipsis eligere et publice gregatim mendicare praesumunt,
sub quorum etiam habitu et ritu vivendi ante centum annos usque in praesen-
tiarum semper haereses et haeretiei latitarent, et ob id in diversis civitatibus
partium praedictarum fere singulis annis de hujusmodi sectis plures pertinaces
judicialiter concremantnr3 et propterea piae memoriae Urbanus quintus et
Gregorius undecimus ac plures alii Romani pontifices praedecessores nostri ac
etiam clarae memoriae Carolus quartus Romanorum imperator hujusmodi
perversarum congregationum vepres de agro Dominiea penitus extirpare cupien-
tes multa statuta pro Inquisitionis officio et commissiones cum diversis muni-
mentis inquisitoribus ipsis eontra hujusmodi haereticos ediderunt.

Cum autem, sicut etiam accepimus, hujusmodi Beghardi seu Lulhardi seu
Zwestriones exemptionibus et concessionibus a sede praefata jactent se fulcitos,
quaein praejudicium fidei et sanctae Romanae ecclesiae vergere dinoscuntur;
nos igitur, quorum interest super hoc salubriter providere, volentes omnes et
singulas exemptiones et concessiones hujusmodi eisdem Beghardis seu Lullardis
et Zwestrionibus aut eorum alicui vel aliquibus in praejudicium fidei ortho-
doxae et dictae Romanae ecclesiae per nos vel quoscunque praedecessores
nostros Romanos pontifices in genere vel in specie sub quacunque expressione
verborum forsan factas ex certa scientia, auctoritate apostolica tenore praesen-
tium penitus revocamus, ac volumus quod hujusmodi Beghardi seu Lullardi et
Zwestriones‚ quocunque etiam nomine nuncupentur, in et super haeresibus ct
quibuscunque aliis erroribus fidei ct ecclcsiae supradictae contrariis conveniri et
per inquisitores hujusmodi praesentes et posteros juxta sormam per dictos
praedecessores nostros et Karolum praefatum eis traditam puniri possint et
debeant, exemptionibus et concessionibus hujusmodi ct aliis contrariis non
obstantibus quibuscunque. Nulli ergo omnino ete.

Datum 2. kal. F ebr., anno sexto pontificatus nostri.

Mosheim, blz. 409 en 410.

17

