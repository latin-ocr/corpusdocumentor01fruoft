234 ANNO 1374

umbilicatim fortiter stringerentur, magnis furiosisque ululatibus se mori pro-
clamarent.

Haec secta a mense Septembri in Octobrem (mirum, verum tamen dictu) in
multorum milium multitudinem excreuit3 nam et ex Germania huc quotidie
chorisantes confluebant et Leodij vicinisque in provincijs plurimi sani mentisque
compotes extemplo a daemonibus arripiebantur, alijs chorisantibus datis dextris
se adiungentes. Causam huiusmodi sectae diabolicae non aliam viri prudentes
assignabant quam fidei et praeceptorum Dei, quae per id tempus regnabant,
crassam ignorantiam.

Non deerant tamen e vulgo qui in sacerdotes concubinarios culpam rejicerent,
quod per eos minus recte pueri baptisarentur3 sed ut non minus valere baptismum
improborum quam proborum sacerdotum Deus comprobaret silentiumque calum-
niatoribus imponeret, saeculares sacerdotes hac gratia donare voluit, ut illi
huiusmodi possessos ecclesiae caeremonijs et exorcismis liberarent quam alijs
sacerdotibus religiosis negabat.

Leodij in ecclesia S. Crucis dum vespertinae laudes die dedicationis ecclesiae
canerentur, servitor, cuius munus erat thuribulo accenso sub diuinis officijs de
more chorum ecclesiae circumire, coepit cum omnium admiratione ludicro more
thuribulo aerem verberare, incondite tripudiare verbisque ignotis carmina sine,
numeris cantillare; cumque a pluribus monitus non desisteret, de secta ne forsan
hac esset a plerisque dubitatum est. Quare a sacerdote perito examinatus roga-
tusque ut Pater noster diceret, noluit; ut Credo: ιι Credo (inquit) in diabolum. n
Sacerdos ergo illius collo stola sacerdotali imposita recitatisque ecclesiae exor-
cismis, statim illum a daemone liberauit facileque effecit ut lubens Pater noster
et Credo in Deum perfecte et magno pietatis sensu recitaret.

Circa festum omnium sanctorum in pago Herstallio, quod vix medio miliari a
Leodio distat, copiosa virorum mulierumque huius sectae multitudo, conciliabulo
habito, concluserant Leodium pariter ingredi et praelatos, canonicos, parochos
totumque clerum trucidare. Sed Dei benignitate eorum consilia dissipata fuerunt3
nam, ut primum Leodium se contulerunt et proborum hominum auxilio sacer-
dotes deducti sunt, tantum abest ut sacerdotibus nocuerint quin potius ipsi a
sacerdotibus sanati fuerunt cum magna daemonum confusione et ipsorum sacer-
dotum gloria.

Deducti fuerunt eorum nonnulli ad capellam b. Mariae virginis sacram in
claustro s. Lamberti, ubi d. Ludovicus Loves sacerdos virtute Dei excitus, stola
sacra in collum unius iniecta et Evangelio 1η principio erat verbum recitato,
confestim illum e servitute, daemonis liberauit; inde alios nouem eodem modo
pristinae sanitati restituit. Qua fama longe lateque dispersa, plurimi huius sectae
homines ad eundem locum deducti ecclesiae exorcismis e faucibus daemonum
liberati sobriae menti restituti fuerunt. Deducti fuerunt et alij ad alias eeclesias
ut collegiatas S. Crucis et S. Bartholomei et parochiales Nostrae Dominae et
S. Andreae, in quibus indifferenter idem praestiterunt tum boni tum mali sacer-
dotes.

In exorcismis peragendis frequens erat recitatio initij S. Evangelij secundum
J oannem Ιη ρνὶησίρίο erat verbum3 addebantur a sacerdotibus et alia Evangelia,
maxime ea quibus Christus obsessos a daemonio curasse legitur ut Recumbemibus
undecim et Misit d. Jesus et huiusmodi. Praeter Evangeliorum recitationem
circa eos quorum difficilior erat curatio sacerdotes eucharistiae sacramentum vel

