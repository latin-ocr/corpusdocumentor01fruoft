108 ANNO 123ss

Friderieus Dei gratia, enz.

inconsutilem tunicam Dei nostri diffuere conantur haeretiei, et vocabuli vitio
servientes, quod significationem divisionis enuntiat, in ipsius indivisibilis fidei
unitate nituntur inducere sectionem, et oves a Petri custodia, eui pascendae a
Pastore bono sunt creditae, segregare. Hi sunt lupi rapaces intrinsecus, eo usque
mansuetudinem praetendentes ovium. quo usque ovile possint subintrare Domini-
cum. Hi sunt augeli pessimi. Hi suut filii pravitatum a patre nequitiae et fraudis
auctore ad animas simplices destinati. Hi colubri, qui columbas decipiunt. Hi
serpentes, qui latenter videntur inserpere et sub mellis dulcedine virus evomere,
ut vitae cibum ministrare se simulent, a cauda feriunt, et mortis poculum, velut
quoddam dirissimum venenum immiscent. Horum sectae veteribus, vel ne in
publicum prodeant, non sunt notatae nominibus, vel quod est forte nefandius, non
contentae, ut vel ab Ario Ariani, vel a N estorio Nestoriani, aut a similibus similes
nuncupentur; sed in exemplum martyrum, qui pro fide catholica martyria
subierunt, patarenos se nominant, velut expositos passioni. HujUsmodi miseri
patareni, a quibus abest sancta credulitas Divinitatis eternae, sub uno contextu
nequitiae insimul tres offendunt : Deum videlicet, proximos et seipsos: Deum, dum
Dei fidem et Filium non agnoscunt; decipiunt proximos, dum ipsis sub spe
spiritualis alimoniae haereticae pravitatis oblectamenta ministrant3 crudelius
etiam saeviunt in seipsos, dum post animarum dispendium, corpora denique
severae mortis illecebris, quam per agnitionem veram et verae fidei possent
evadere, vitae prodigi et necis improvidi sectatores involvunt et, quod est ipso
dictu dirissimum, superstites etiam non terrentur exemplo. Contra tales sibi,
Deo et hominibus sic infestos continere non possumus motus nostros quin
debitae ultionis in eos gladium exeramus tanto ipsos instantius persequentes
quanto in evidentiorem delisionem fidei Christianae prope Romanam ecclesiam,
quae caput ecclesiarum omnium judicatur, superstitionis suae scelera latius
exercere noscuntur. Adeo quod ab Italiae finibus, praesertim a partibus Lom-
bardiae, in quilms pro certo perpendimus ipsorum nequitiam latius abundare,
jam usque ad regnum nostrum Siciliae, suae perfidiae rimlos derivarunt. Quod
acerbissimum reputantes statuimus in primis, ut crimen haereseos et damnatae
soemo cujuslibet, quocunque nomine censeantur, sectatores, prout veteribus
legibus est indictum, inter publica crimina numerentur, immo crimine laesae
majestatis nostrae debet ab omnibus horribilius judicari, quod in Divinae majes,
tatis injuriam noscitur attentatum, quamvis judicii potestate alterum alteri non
excellat. N am sicuti perduellionis crimen personas adimit damnatorum et bona,
ct damnat post obitum memoriam defunctorum, sic et in predicto crimine, quo
Patareni notantur, per omnia volumus observari. Et ut ipsorum nequitia, qui,
quia Dominum non sequuntur, in tenebris ambulant, detegatur: nomine etiam
deserente, investigari volumus diligenter hujusmodi scelerum patratores, et per
officiales nostros, sicut et alios, malefactores inquiri, ac Inquisitione notatos, etsi
levis superstitionis argumento tangantur, a viris ecclesiasticis et praelatis
examinari jubemus3 per quos, si inventi fuerint a fide catholica saltem in arti-
culo deviare, ac per ipsos pastorali more commoniti tenebrosi diaboli relictis
insidiis noluerint agnoscere Deum lucis, sed in erroris concepta instantia perse-
verent, praesentis nostrae legis edicto damnatos mortem pati Patarenos aliosque
hereticos, quocunque nomine censeantur, decernimus, quam affectant, ut vivi in
compectu hominum comburantur, flammarum commissi judicio. Nec dolemus,

