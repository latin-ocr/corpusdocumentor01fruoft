ANNO 1418 291

collegii aliorum apostolorum Christi, nisi vixerint more apostolorum servantes
mandata et consilia Domini Nostri J esu Christi.

14. Doctores ponentes quod aliquis per censuram ecclesiasticam emendandus, si
corrigi noluerit, saeculari Judicio est tradendus, pro certo sequuntur in hoc
pontifices, Scribas et Pharisaeos, qui Christum non volentem eis obedire in
omnibus, dicentes : u Nobis nos licet interficere quemquam », ipsum saeculari
judicio tradiderunt3 et quod tales sint homicidae graviores quam Pilatus.

15. obedientia ecclesiastica est obedientia secundum adinventionem sacerdo-
tum eccledae praeter expressam auctoritatem scripturae.

16. Divisio immediata humanorum operum est, quod sunt vel virtuosa vel
vitiosa3 quia si homo est vitiosus et agit quidquam, tunc agit virtuose: quia
sicut vitium quod crimen dicitur seu mortale peccatum, inficit universaliter
actus hominis virtuosi.

17. Sacerdotes Christi viventes secundum legem ejus et habentes scripturae
notitiam et effectum ad aedificandum populum debent praedicare, non obstante
praetensa excommunicatione3 et infra : Quod si papa vel aliquis praelatus man-
dat sacerdoti sic disposito non praedicare, non debet subditus obedire.

18. Quilibet praedicandis officium de mandato accipit, qui ad sacerdotium
accedit, et illud mandatum debet exequi, praetensa excommunicatione non
obstante.

19. Per censuras ecclesiasticas excommunicationis, suspensionis et interdicti
ad sui exaltationem clerus populum laicalem sibi suppeditat, avaritiam multi-
plicat, malitiam protegit et viam praeparat antichristo. Signum autem evidens
est quod ab antichristo tales procedunt censurae, quas vocant in suis processibus
fulminationes, quibus clerus principalissime procedit contra illos, qui denudant
nequitiam antichristi, quod clerum pro se maxime usurpabit.

20. Si papa est malus et praesertim praescitus, tunc ut J udas apostolus est
diabolus, fur et filius perditionis, et non est caput sanctae militantis ecclesiae,
cum nec Sit membrum ej us.

21. Gratia praedestinationis est vinculum, quo corpus ecclesiae et quodlibet
ejus membrum jungitur Christo capiti indissolubiliter.

22. Papa vel praelatus malus et praescitus est aequivoce pastor et fur et
latro.

23. Papa non debet dici sanctissimus, etiam secundum officium, quia alias rex
deberet etiam dici sanctissimus secundum officium, et tortores et praecones
dicerentur sancti, imo etiam diabolus deberet dici sanctus, cum sit officiarius Dei.

24. Si papa vivat Christo contrarie, etiam si ascenderet per ritam et legitimam
electionem secundum constitutionem humanam vulgatam, tamen aliunde ascen-
deret quam per Christum, dato etiam quod intraret per electionem a Deo prin·
cipaliter factam3 nam Judas Scarioth rite et legitime est electus a Deo Christo
Jesu ad episcopatum, et tamen ascendit aliunde in ovile ovium,

25. Condemnatio quadraginta quinque articulorum Joannis Wicleff per doc-
tores facta est irrationabilis et iniqua et malefacta, et ficta est causa per eos
allegata, videlicet ex eo, quod nullus eorum sit catholicus, sed quilibet eorum
aut est haereticus aut erroneus aut scandalosus.

26. Non eo ipso quo electores vel major pars eorum consenserit viva voce
secundum ritus hominum in personam aliquam, eo ipso illa persona est
legitime electa, vel eo ipso est verus et manifestus successor vel vicarius

