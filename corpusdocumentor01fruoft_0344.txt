‘294 ANNO 1418

23. Item, utrum credat, quod b. Petrus fuerit vicarius Christi habens potesta-
tem ligandi et solvendi super terram.

24. Item. utrum credat. quod papa canonice electus, qui pro tempore fuerit
ejus nomine proprio expresso, sit successor b. Petri habens supremam aucto-
ritatem in ecclesia Dei.

⁶25. Item, utrum credat auctoritatem jurisdictionis papae, archiepiscopi et
episcopi in solvendo et ligando esse majorem auctoritate simplicis sacerdotis,
etiam si curam animarum habeat.

26. Item, utrum credat, quod papa omnibus christianis vere contritis et con-
fessis ex causa pia et justa possit concedere indulgentias in remissionem pecca-
torum, maxime pia loca visitantibus et ipsis manus suas porrigentibus adiu-
trices. Et utrum credat, quod ex tali concessione visitantes ecclesias ipsas et
manus adjutrices eis porrigentes hujusmodi indulgentias consequi possint.

27. Item, utrum credat, quod singuli episcopi suis subditis secundum limita-
tionem sacrorum canonum hujusmodi indulgentias concedere possint.

28. Item, utrum credat et asserat licitum esse sanctorum reliquias et imagines
a Christi fidelibus venerari. ,

29. Item, utrum credat, quod papa vel alius praelatus propriis nominibus papae
pro tempore expressis vel ipsorum vicarii possint suum subditum ecclesiasticum
sive saecularem propter inobedientiam sive contumaciam excommunicare, ita
quod talis pro excommunicato sit habendus.

30. Item, utrum credat, quod, inobedientia sine contumacia excommunicato-
rum crescente, praelati vel eorum vicarii in spiritualibus habeant potestatem
aggravandi et rcaggravandi, interdictum ponendi et brachium saeculare invo-
candi, et quod illic censuris per inferiores sit obediendum.

31. Item, utrum credat, quod papa vel alii praelati et eorum vicarii in spiri-
tualibus habeant potestatem sacerdotes et laicos inobedientes et contumaces
excommunicandi, ab officio, beneficio, ingressu ecclesiae et administratione eccle-
siasticorum sacramentorum suspendendi.

32. Item, utrum credat, quod liceat personis ecclesiasticis absque peccato
hujus mundi habere possessi0n÷>s et bona temporalia.

33. Item, utrum credat, quod laicis ipsa ab eis auferre potestate propria non
liceat, imo quod sic auferentes. tollentes et invadentes bona ipsa ecclesiastica
sint tamquam sacrilegi puniendi,'etiam si male viverent personae ecclesiasticae
bona hujusmodi possidentes.

34. Item, utrum credat, quod hujusmodi ablatio et invasio cuicumque sacer·
doti, etiam male viventi, temere vel violenter facta vel illata inducant sacrilem
gium.

35. Item, utrum credat, quod liceat laicis utriusque sexus, viris seilicet et
mulieribus, libere praedicare verbum Dei.

36. Item, utrum credat, quod singulis sacerdotibus liceat praedicare verbum
Dei. ubicumque et quandocumque placuerit, etiam si non sint. missi.

37. Item, utrum credat, quod omnia peccata mortaliter et specialiter mani-
festa sint publice corrigenda et extirpcnda.

Volumus insuper ac statuimus et decernimus, quod si quis per secretam infor-
mationem per vos recipiendam vel alias repertus fuerit infamatus seu suspectus
de quacumque specie haeresis pestiferae sectae vel doctrinae pestilentium Joannis
Wicleffi Joannis Husz et Hieronymi de Praga haeresiarcharum praedictorum,

‘ fiWV⁸=!-J -e ,ι ’ Ἀ-

