174 ANNO 1323

vita et moribus mulierum, quae. Beghinae vulgariter nuncupantur et in beghina-
gio extra villam Antverpiensem dictae nostrae dioecesis commorantur, necnon
de siugulis in dicto rescripto apostolico contentis, per dilectum et fidelem capel-
lanum nostrum, dominum Joannem de Alosto. curatum ccclesiae de Morselle,
praedictae nostrae dioecesis. cui quantum ad hoc et alia infrascripta, una cum
discretis viris, dilectis nostris ecclesiarum S. Gudulae Bruxellensis et B. Mariae
Antverpiensis at· dictorum locorum Christianitatum decanis, cum illa clausula:
quatenus vos, vel duo aut unus vestrum cte. commisimus vices nostras.

Et quia pei· informationem hujusmodi rite factam invenit, quod dictae mulie-
res in praedicto loco commorantes honeste et laudabiliter vixerunt atque
vivunt, devoto frequentant ecclesias, praelatis suis reverenter obediunt, et quod
se disputationibus et praedicationibus de summa Trinitate ac Divina essentia
non involvunt nec involverunt, nec etiam opiniones catholicae fidei contrarias
aliquatenus seminare praesumunt nec hactenus praesumpserunt, quod nulla
unquam super his fuit vel est suspicio vel infamia eontra ipsas 3 dictus commissa-
rius noster, virtute commissionis praedictae, voluit et ordinavit, quod eaedem
mulieres in statu pacifico et quieto, prout alias consueverunt, Domino famulari
permittantur, et quod sub obedientia magistrarum per ipsum commissarium
ibidem institutarum in habitu grisio, humili et honesto remaneant et remanere
valeant, absque molestatione aliqua eis seu alicui earum, occasione prohibitionis
et abolitionis praedictarum ab aliquibus in personis et in bonis inferenda, secun-
dum dictarum litterarum apostolicarum continentiam et tenorem.

Nos vero praemissa per commissarium nostrum facta ratificamus, approbamus
et auctoritate qua in hac parte fungimur, confirmamus, volentes ea firmiter et
fideliter observari. Quare vobis omnibus et singulis abbatibus, prioribus, prepo-
sitis, decanis, presbyteris et capellanis, in nostris civitate et dioecesi praedictis
constitutis, ad quos praesentes litterae pervenerint, districte praecepimus et
mandamus, quatenus omnes et singulos molestatores et rebelles, si qui fuerint in'
praemissis, cujuscumque status vel conditionis existant, qui dictas mulieres
molestaverint, inquietaverint vel impedierint, moneatis canonice, ut ab ejusmodi
molestatione, inquietatione et impeditione cessent penitus et desistant3 alioquin

ipsos, si fuerint presbyteri, suspendatis a divinis, et si dictam suspensionem per ’

sex dies in se sustinuerint, ipsos excommunicatis3 si vero clerici fuerint sive
la'ici et dictae monitioni non paruerint cum effectu, ipsos excommunicetis et
excommunicatos publice nuntietis, et si quid inde feceritis, nomina monitorum,
suspensorum et excommunicatorum si qui fuerint nobis liquide rescribatis. In
liis vero exequendis unus vestrum alium vel alios non exspectet.

In cujus rei testimonium praesentes litteras per nostrum notarium infrascrip-
tum fieri fecimus et sigilli nostri munimine corroborari.

Actum et datum apud Castellum in Cameracesio, anno Domini millesimo
trecentesimo vigesimo tertio, indictione septima, mensis Februarii vigesima
tertia die, pontificatus sanctissimi in Christo patris ac domini nostri domini
J oannis divina providentia papae XXII anno octavo.

Praesentibus, venerabilibus viris, domino Rogero Melleri, archidiacono Con-
stantiensi‚ domino J oanne de Alosto, curato ecclesiae ‹le Morselle, Cameracensis,
Leonardo de S. Nicolao, Belvacensis, et Gerardo Pestel, Cameracensis dioecesis
clericis, testibus ad praemissa vocatis specialiter et rogatis.

Et ego Aegidius Canchelz de Castello in Cameraeesio,‚cameraeensis dioecesis,

