176 ANNO 1 3 2 8

huizen in de stad, waarin vrouwen wonen, die een geliJksoortig
leven leiden.

Proloyus. Ut unusquisque lectorum vitam rectis inspiciens oculis, non
interpretatione perversa depravans, facilius videre valeat quam sancte et quam
iuste sanctissimus pater ac dominus, dominus Johannes, digna Dei providentia
summus pontifex, constitutionem bone memorie Clementis, predecessoris sui,
super abolitione status mulierum, que vulgariter Beghine nuncupantur, editam
declaravit ad Beghinas Tornacensis dyocesis ceterasque, que de summa Trinitate
et Divina essentia non disputant vel predicant nec errores inducunt nec seducunt
simplices nec aliis periculum animarum parientibus se immiscent, non extendi,
Beghinarum Gaudentium vitam modumque vivendi et ordinem, quem ante dictam
abolitionem ibidem arctis observantiis tenuerunt, explicare brevi sermone curavi.

De motivis fundandi beyhz’naqz'a. Sane bone memorie domine J ohanna et soror
eius Margareta, successive Flandrie et Hannonie comitisse, considerantes quod
terra predicta multum habundat mulieribusf quibus secundum conditiones earum
et amicorum decentia matrimonia non paterent„ circumspectoque quod hone-
storum virorum tam nobilium quam mediocrium filie caste vivere cupientes
religiosa monasteria propter earum multitudinem vel parentum inopiam obtinere
de facili non valerent3 item quod honestas domicellas et nobiles depauperatas
tamen oporteret mendicare aut vitam sibi et suis confusibilem actitare, nisi de
remedio provisum esset oportuno, divinitus, ut pie creditur, inspirate, prius
habito dyocesanorum et aliorum proborum consilio et assensu, in diversis locis
Flandrie quedam spatiosa loca, que vocantur Beghinarum curie, fundaverunt,
in quibus predicte mulieres, filie seu domicelle reciperentur, ut pariter inibi
viventes castitatem ex voto vel sine voto servarent et sine confusione sua
vel amicorum suorum convenienti artificio victum sibi quererent et vestitum.

De curia sancte Elisabet et qualitate Ioci. Inter quas curias in Gandavo
fundaverunt unam, que dicitur curia sancte Elysabet, que fossatis et muris est
undique circumclusa, et in medio eius est ecclesia iuxta quam simiterium et
hospitale, quod pro debilibus et infirmis dumtaxat illius curie prefate domine
dotaverunt. Sunt et in ea plures domus pro dictarum mulierum inhabitatione
constitute, quarum quelibet ab alia fossati vel sepium interpositione distincta
proprium habet ortum. Sunt et in eodem loco due capellanie dotata per easdem.

De opere manuum quod exercent. In quibus quidem domibus plures simul
commorantes communiter adeo sunt paupereS‚ quod nichil habent nisi vestes
et lectum cum cista, nec tamen cuiquam sunt onerose, sed operando manibus,
mundando lanas et purgando pannos sibi missos de villa cotidie tantum
lucrantur, quod inde victum sumentes tenuem ecclesie iura persolvunt ac
elemosinas modicas de modico largiuntur. Et in quolibet conventu est una, que
vocatur magistra operum, que operibus et operantibus habet intendere, ut omnia
secundum Deum fideliter peragantur.

De modo operandi et oratione. In operando vero talem ritum tenent et
consuetudinem, quod summo manc surgentes ad ecclesiam conveniunt, quelibet
in locum suum quod habet sibi specialiter deputatum, ut per hoc cuiusquam
absentia possit facilius deprehendi, et, ibi audita missa ac fusis orationibus, ad
domos suas redeunt per totam diem cum silentio operantes, in quo toti patrie
fore perutiles dinoscuntur, et tamen sic operantes ab oratione non cessant3 nam

