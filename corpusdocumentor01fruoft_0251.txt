ANNO 1359 201

tionem usurpare et ad multa alia illicita erumpere minimo vereantur ; timendum
est, quod. tam praesumptuosa temeritas et temeraria praesumptio, nisi ei persalubri
antidoto occurratur, paritura sit non levem perniciem nec sine aliquorum morbo-
rum lethali contagio properans in plurimos sero recipiat medicinam.

Attendentes insuper, quod error, qui non resistitur, quodam modo approbari
videtur, et qnod ex officio nobis injuncto compellimur, ut quos per iter devium
errando currere et plures in praecipitationem secum trahere percipimus ac in
dispersionem multarum gentium ambulare, revocando a devio, ut in viam verita—
tis et justitiae dirigant gressus suos eisque providere per oportuna remedia
studeamus3 fraternitati vestrae de fratrum nostrorum consilio per apostolica
'scripta committimus et districte praecipiendo mandamus, quatenus vos et singuli
vestrum in singulis civitatibus vestris et dioecesibus per vos seu alium vel alios
adinventiones hujusmodi seu ritus prophanos (quos una cum societatibus, congre-
gationibus, statutis et ordinationibus supradictis, qui sc, ut praemittitur, Flagel-
latores appellant, temerarie attentatos, de eorundem fratrum nostrorum consilio
perpetuae prohibitioni subjecimus et tanquam illicitos reprobavimus), auctoritate
nostra reprobetis, in vestris civitatibus et dioecesibus, reprobos et illicitos
publice denuncietis3 ac omnes tam elericos saeculares quam regulares et laicos de
praedicta superstitiosa secta vel societate quocumque nomine existentes vel eam
sectantes auctoritate praedicta monere et inducere studeatis, ut ab hujusmodi
observantia, secta et nova religione totaliter desistere et resilire procurent3
quodque nullus deinceps praedictam sectam seu conventiculum praesumat intrare
aut ritus et statuta societatum hujusmodi observare; contrarium facientes per
censuram ecclesiasticam coercendo necnon θος, in quos temporalem jurisdictio-
nem habetis, per poenas temporales, de quibus expedire videritis, appellatione
postposita, compellatis.

Sane ut religiosi et alii errorum magistri, qui praedicando et dogmatizando
simplices decipiunt, et caeci ducatum caecis praebentes ipsos secum in foveam
trahunt, et si non divino amore, saltem humana confusione a tam iniquo propo-
sito revocentur, omnes et singulos cujuscunque sint ordinis, religionis, praeemi-
nentiae vel status, quos in praemissis vobis constiterit deliquisse, capi faciatis, non
obstante quocunque privilegio vel indulto, quod eis in nullo suffragari volumus,
tam diu captivos detineatis, donec aliud a nobis acceperitis in mandat-is, invocato
,ad hoc, si opus suerit, auxilio brachii saecularis.

Per praedicta tamen nequaquam intendimus prohibere, ne Christi fideles
impositam sibi poenitentiam vel etiam non impositam, dummodo reeta inten—
tione et pura devotione ad illam peragendam procedant in suis hospitiis, vel
alias absque superstitiosis congregationibus, societatibus et conventiculis supra-
dictis possint facere et se in bonis exercendo virtutum actibus Domino, prout ipse
inspiraverit, in humilitatis spiritu deservire.

Caeterum quia praesentes litterae nequeunt singulis vestrum propter locorum
discrimina commode praesentari, volumus quod per te, frater archiepiscope,
earum transsumptum publica manu scriptum et tuo communitum sigillo vostris
suffraganeis transmittatur, cui adhiberi volumus plenam tidem.

Datum Avenione, XIII kalend. Novembris pontificatus nostri anno octavo.

Trithemius, Annales fflrsauqae‘enses, deel 11, blz. 209-211,Ι

