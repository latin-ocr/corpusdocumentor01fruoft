ANNO 1353 20³

Processus et mandata contra clericos ot reliyiosos, imitatores sectae F'laqella·
torum.

Wilhelmus, Dei gratia sanctae Coloniensis ecclesiae archiepiscopus, sacri
imperii per Italiam archicancellarius, universis Christianitatum decanis et eccle-
siarum capellarumquc rectoribus nostrae civitatis ct dioecesis Coloniensis, salu·
tem in Domino.

Nuper in sacra synodo in crastino Dominicae qua cantatur lin-ocavit, in
ecclesia sancti Cassii dictae nostrae dioecesis celebrata, omncs ct singulos cleri-
cos et religiosos cujuscunque status, ordinis, conditionis aut praeeminentiae
existerent, qui de secta Flagellatorum aut ipsorum imitatores aut sectatores
extiterunt, per nostras certi tenoris literas monuimus palam, publice et solen-
niter, quatenus de suis excessibus per sectae hujusmodi nefariae exercitium ct
tempore exercitii ipsius in opprobrium totius fidei Christianae damnabiliter
praesumptis, Deo nobis et ecclesiae intra unius mensis spatium a die publicationis
dictarum literarum nostrarum computandum condignam praestarent emendam ς
alioquin ipsos omnes et singulos clericos et religiosos praedictos, quos propter hoc,
dierum dicti mensis monitione canonica praemissa, in scriptis excommunicavi-
mus, excommunicatos palam et publice in ecclesiis et in capitulis nostrarum
civitatis et dioecesis mandavimus nunciari.

Verum, licet dictarum literarum nostrarum executio et publicatio in sacra
synodo praedicta adeo publice et solenniter facta fuerit, quod nulli clerici aut
religiosi, quos hoc tangit negocium, praemissorum ignorantiam aliquatenus
valeant allegare, complures tamen clerici et religiosi, qui de secta ipsa seu
ipsius sectae imitatores extiterunt, spretis nostris mandatis et monitionibus
praedictis, excommunicationis sententiam in dictis literis nostris latam in eos-
dem, incidere minime formidarunt in animarum suarum grave periculum et
scandalum plurimorum.

Vobis igitur et cuilibet vestrum sub poena suspensionis ab officio divinorum
districte praecipiendo mandamus, quatenus intra quindenam a tempore receptio-
nis harum nostrarum litterarum capitula vestra congregetis ac clericis vestrorum
decanatuum has literas nostras fideliter intimetis, ipsis vice et authoritate nostra
mandantes, quatenus in ecclesiis suis et capitulis suis clericos et religiosos
quoscunque, qui praemissam excommunicationis sententiam inciderunt, ut prae-
fertur, quorum nomina sciveritis aut ipsi sciverint, nominatim et in specie, alias
vero in genere, excommunicatos palam et publice et alta et intelligibili voce
singulis diebus Dominicis et festivis coram populo nuncient et vos ipsos excom-
municatos nuncietis et ab omnibus Christi fidelibus arctius evitandos vobisque
decanis ac universis ecclesiarum et capellarum rectoribus nostrarum civitatis
et dioecesis, sub poena suspensionis praedicta, districte praecipiendo mandamus,
quatenus nomina clericorum et religiosorum quorumcunque, qui sententiam
excommunicationis praedictam inciderunt, quorum nomina sciveritis, intra
quindenam a tempore publicationis praesentium ipsis faciendae nobis rescribatis
et vos decani praedicti rescribere nullatenus omittatis.

Datum sub sigillo nostro ad causaS, anno Domini MCCCLIII, crastino Domi-
nicae qua cantatur Jubilate.

Hartzheim, Cone-ilia Germaniae, dccl IV, blz. 471.

