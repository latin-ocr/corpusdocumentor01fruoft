230 ANNO 1374

papae bulla plumbea in cordula canapis appensa, more Romanae curiae bullatiS,
sanis, integris et omni prorsus vitio et suspicione carentibus, per nos inventis,
praenominatorum pauperum petitionibus rationalibus annuentes, praefatas literas
per Rudolfum, dictae curiae scribam juratum et imperiali auctoritate notarium
publicum subscriptum, fideliter transscribi et sigilli dictae curiae fecimus
appensione roborari ; volentes et praesentibus decernentes, quod ipsi transsumpto
in omnibus et per omnia, tam in judicio quam extra, sicut et originalibus literis
praedictis fides sit plenaria adhibenda ipsumque transsumptum fidem faciat in
agendis3 super quibus omnibus nostram auctoritatem interponimus pariter et
decretum. Acta sunt haec in civitate Argentina, in curia habitationis nostrae sita
apud ecclesiam collegiatam S. Petri, anno Dom. MCCCLXXIIII, indict. XII,
pontificatus dom. Gregorii papae XI supradicti anno quarto, die Saturni penul-
tima mensis Decembris, hora vesperarum vel quasi, praesentibus discretis viris
domino Johanne dicto Kochen, canonico Augustensi, et Nicolao de Oppenheim,
vicariis chori ecclesiae Argentinensis, testibus ad praemissa vocatis pariter et
rogatis.

Gregorius episcopm, servus servorum Dei, venerabilibus fratribus Coloniensi,
Trevirensi et Moguntinensi archiepiscopis eorumque suffraganeis aliisque
archiepiscopis et episcopis universis per Alamanniam, Brabantiam et Flandriam
constituti, ad quos praesentes literae pervenerint, salutem et apostolicam bene·
dictionem.

Ex injuncto nobis ex alto pastorali officio angimur et tenemur animarum saluti
prospicere circa corrigendos quorumcunque, maxime exorbitantium a fide, sine
qua nemo proficit ad salutem, excessus, et ad ea, quae tranquillitatem et pacem
ac statum prosperum et Deo gratum Christi fidelium Deo devotorum respicere
dinoscuntur, tanto libentius favoris apostolici praesidium impertiri debemus,
quanto ex eorum quiete Altissimo famulatus devotius exhibetur. Sane nuper
accepimus, quod in vestris civitatibus et dioecesibus sunt nonnullae personae
pauperes utriusque sexus, quae humiliter et honeste in paupertate et castitate
vivunt, ecclesias devote frequentant, Romanae ecclesiae eorunque praelatis et
curatis reverenter obediunt, nullis erroribus se involvendo, sed intimae caritatis
amore sibi invicem serviendo, ac desiderantes quamplurimum et simul ac invi-
cem in humilitatis spiritu Altissimo famulari. Quare pro parte hujusmodi paupe-
rum praedictarum vestrarum civitatum et dioecesium nobis fuit humiliter
supplicatum, ut ipsis serviendo in paupertate et castitate ac aliis virtutibus libere
conversari ac Deo laudabiliter deservire valeant, concedere de benignitate
apostolica dignaremur3 quia igitur de vita et conversatione ac statu ipsorum
pauperum certam notitiam non habemus, fraternitati vestrae, de qua in his et
aliis specialem in Domino fiduciam obtinemus, per apostolica scripta committimus
et mandamUS, quatenus vestrum singuli in vestris civitatibus et dioecesibus de
hujusmodi pauperibus utriusque sexus ibidem commorantibus et de ipsorum
vita et conversatione et statu et an aliquos errores in fide catholica teneant,
diligenter inquiratis nosque plenarie informetis et quos culpabiles repereritis,
corrigatis et puniatis juxta canonicas sanctiones, illos autem, quos innocentes
repereritis, foveatis ac ut Deo invicem serviendo in paupertate et castitate
ceterisque virtutibus libere conversari ac Christo laudabiliter deservire valeant,
autoritate apostolica licentiam concedatis; contradictores per censuram eccle-
siasticam, appellatione postposita, compescendo, non obstante, si aliquibus

